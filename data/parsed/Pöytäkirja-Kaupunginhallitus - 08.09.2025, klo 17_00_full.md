<!-- image -->

Aika 08.09.2025, klo 17:00 - 19:23 Paikka

Kaupungintalo, kaupunginhallituksen kokoushuone

## Käsitellyt asiat

| § 311   | Kokouksen laillisuus ja päätösvaltaisuus                                                                                     |
|---------|------------------------------------------------------------------------------------------------------------------------------|
| § 312   | Pöytäkirjan tarkastus                                                                                                        |
| § 313   | Esityslistan hyväksyminen                                                                                                    |
| § 314   | Lakea Oy:n osakkeiden alaskirjaus                                                                                            |
| § 315   | Sisäisen valvonnan ja riskienhallinnan kysely Lapuan kaupungin tytäryhtiöille                                                |
| § 316   | Anomus Epanet-verkoston koordinaation jatkorahoituksesta vuodelle 2026                                                       |
| § 317   | Määräalan myynti tilasta 408-401-35-3 / MPV-Infrarakenne Oy                                                                  |
| § 318   | Kiinteistö Oy Sahanplassi / Vaatimus ylimääräisestä yhtiökokouksesta                                                         |
| § 319   | Simpsiönvuori Oy:n ylimääräinen yhtiökokous 9.9.2025                                                                         |
| § 320   | Paikallinen virka- ja työehtosopimus luottamusedustajien lukumäärästä ja ajankäytöstä 1.5.2025-29.2.2028 / JUKO ry           |
| § 321   | Paikallinen virka- ja työehtosopimus luottamusedustajien lukumäärästä ja ajankäytöstä 1.5.2025-29.2.2028 / Jyty Seinäjoki ry |
| § 322   | Täyttöluvat, tilahuoltajan toimi ja keittäjän toimi (50%) 15.9.2025 alkaen                                                   |
| § 323   | Kaupunginvaltuuston päätökset 1.9.2025 laillisuuden tarkastus ja täytäntöönpano                                              |
| § 324   | Hallinnon toimialan viranhaltijoiden päätökset                                                                               |
| § 325   | Kaupungingeodeetin päätökset / kaupunginhallituksen otto-oikeus                                                              |
| § 326   | Lautakuntien ja toimikuntien esityslistat/pöytäkirjat                                                                        |
| § 327   | Kuntayhtymien ja hyvinvointialueen pöytäkirjat/esityslistat                                                                  |
| § 328   | Ilmoitusasiat                                                                                                                |
| § 329   | Muut asiat                                                                                                                   |

<!-- image -->

Kaupunginhallitus

Saapuvilla olleet jäsenet Harri Seppälä, puheenjohtaja Pekka Hella, 1. varapuheenjohtaja Riitta Kangasluoma, 2. varapuheenjohtaja Ritva-Leena Heikkinen Simo Ikola, varajäsen Matti Kangas Helena Lahtinen Sari Oja-Lipasti Hanna Peräaho Hannu Saarela Jussi Vaahtoniemi

Muut saapuvilla olleet Kai Pöntinen Marcus Toppari Satu Kankare, Kaupunginjohtaja, esittelijä

Minna Kangasluoma, Hallintopäällikkö, sihteeri

Poissa

Marko Ämmälä Anneli Jäätteenmäki

Allekirjoitukset

Harri Seppälä Puheenjohtaja Minna Kangasluoma Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 10.09.2025 klo 14:39. Allekirjoituksen oikeellisuuden voi todentaa kirjaamosta.

Pöytäkirjan tarkastus Pöytäkirja on tarkastettu ja hyväksytty

11.09.2025 11.09.2025

Pekka Hella Riitta Kangasluoma

Pöytäkirjan nähtävänäolo

08.09.2025

<!-- image -->

| Lapuan kaupunki Kaupunginhallitus   | Pöytäkirja 08.09.2025   | 14/2025   | 3 ( 30)   |
|-------------------------------------|-------------------------|-----------|-----------|

<!-- image -->

## § 311

## Kokouksen laillisuus ja päätösvaltaisuus

Lapuan kaupungin hallintosäännön 16 luvun 119 §:n mukaan toimielin pitää kokouksensa päättämänään aikana ja päättämässään paikassa.

Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

Puheenjohtaja voi peruuttaa kokouksen.

Hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kokouskutsussa on ilmoitettava kokouksen aika ja paikka sekä siinä käsiteltävät asiat (asialista). Kokouskutsussa on mainittava, mitä toimielimen päätöksentekotapaa noudatetaan kunkin asian kohdalla. Jos asia käsitellään sähköisessä päätöksentekomenettelyssä, tulee kutsussa ilmaista, mihin mennessä asia on käsiteltävä sähköisesti.

Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä.

Kokouskutsu lähetetään jäsenille ja muille, joilla on läsnäolo-oikeus tai -velvollisuus, toimielimen päättämällä tavalla.

Kaupunginhallitus on 9.6.2025 § 235 päättänyt syksyn 2025 kokousajankohdista.

Kuntalain 103 §:n 2 momentin mukaan kaupunginhallitus on päätösvaltainen, kun enemmän kuin puolet sen jäsenistä on läsnä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Puheenjohtaja toteaa kokouksen laillisesti kokoonkutsutuksi ja päätösvaltaiseksi.

## Päätös

Puheenjohtaja totesi kokouksen laillisesti kokoonkutsutuksi ja päätösvaltaiseksi.

<!-- image -->

<!-- image -->

## Lapuan kaupunki

Kaupunginhallitus

## § 312

## Pöytäkirjan tarkastus

Lapuan kaupungin hallintosäännön 16 luvun 140 §:n 3 momentin mukaan pöytäkirja tarkastetaan toimielimen päättämällä tavalla.

Kaupunginhallitus on kokouksessaan 9.6.2025 § 235 päättänyt, että kaupunginhallituksen pöytäkirja tarkastetaan viimeistään kokousta seuraavana toisena työpäivänä. Jos kokousta seuraava toinen työpäivä on pyhäpäivä, voi tarkastus siirtyä seuraavaan työpäivään. Pöytäkirjan tarkastaminen tapahtuu sähköisellä allekirjoituksella.

Kaupunginhallitus voi päättää pöytäkirjan tarkastamisesta kiireellisissä asioissa tarvittaessa myös erikseen.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Pöytäkirjan tarkastajiksi valitaan Pekka Hella ja Riitta Kangasluoma sekä varatarkastajiksi Ritva-Leena Heikkinen ja Matti Kangas.

## Päätös

Pöytäkirjan tarkastajiksi valittiin Pekka Hella ja Riitta Kangasluoma sekä varatarkastajiksi Ritva-Leena Heikkinen ja Matti Kangas.

<!-- image -->

<!-- image -->

## Lapuan kaupunki

Kaupunginhallitus

## § 313 Esityslistan hyväksyminen

Lapuan kaupungin hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kokouskutsussa on ilmoitettava kokouksen aika ja paikka sekä siinä käsiteltävät asiat.

Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus hyväksyy esityslistan.

## Päätös

Kaupunginhallitus hyväksyi esityslistan.

<!-- image -->

<!-- image -->

## § 314 Lakea Oy:n osakkeiden alaskirjaus

LAPDno-2025-783

Valmistelija / lisätiedot:

Anne Marjamäki, Talouspäällikkö, anne.marjamaki@lapua.fi

1 Lakea Oy:n tiedote 26.8.2025.pdf

Lapuan kaupungin taseessa on tällä hetkellä 1.400 kappaletta Lakea Oy:n osakkeita, joiden arvo on 1.400 euroa. Koska Lakea Oy on hakeutunut konkurssiin, osakkeet tulee alaskirjata kokonaisuudessaan pois taseesta.

Kaupungin omistamien Lakea Oy:n osakkeiden alkuperäinen hankintahinta on ollut 35.480,94 euroa. Ensimmäinen alaskirjaus tehtiin vuonna 2024 (Kaupunginhallitus 4.3.2024 § 55),  koska yhtiön heikko taloudellinen tilanne ja tilintarkastuskertomuksessa esiin tuotu toiminnan jatkuvuuden epävarmuus osoittivat, ettei osakkeiden kirjanpitoarvo vastannut niiden todellista arvoa. Yhtiön hallituksen ja toimitusjohtajan allekirjoittaman tilinpäätöksen sekä tilintarkastajan lausunnon mukaisesti toiminnan jatkuminen edellytti suunnitellun yrityskaupan toteutumista. Kauppakirjassa määritelty kauppahinta oli yksi euro osakkeelta, jonka katsottiin vastaavan yhtiön senhetkistä käypää arvoa. Tämän vuoksi osakkeiden arvo taseessa alaskirjattiin 1.400 euroon.

Nyt tehtävä alaskirjaus on toinen ja lopullinen, koska yhtiö on hakeutunut konkurssiin. Lapuan kaupungilla on avoimia myyntisaamisia Lakea Oy:ltä 504,33 euroa.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää, että Lakea Oy:n osakkeet, tasearvoltaan 1.400 euroa, alaskirjataan Lapuan kaupungin taseesta yhtiön konkurssin vuoksi.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Liitteet

<!-- image -->

<!-- image -->

## § 315

## Sisäisen valvonnan ja riskienhallinnan kysely Lapuan kaupungin tytäryhtiöille

LAPDno-2025-797

Valmistelija / lisätiedot:

Anne Marjamäki, Talouspäällikkö, anne.marjamaki@lapua.fi

Lapuan kaupungin konserniohjeen (voimaan 1.1.2025) 9 §:n mukaan konsernijohto vastaa konsernivalvonnan järjestämisestä ja seuraa säännöllisesti tytäryhteisöjen toiminnan tuloksellisuutta sekä sisäisen valvonnan ja riskienhallinnan toimivuutta. Konserniohjeen mukaisesti osana sisäistä valvontaa konsernijohto lähettää vuosittain tytäryhteisöille sisäisen valvonnan ja riskienhallinnan kyselylomakkeen.

Lapuan kaupungin kaupunginjohtaja ja talouspäällikkö ovat laatineet yhteistyössä tytäryhtiöille lähetettävän sisäisen valvonnan ja riskienhallinnan tarkistuslistan, jonka avulla arvioidaan yhtiöiden toiminnan keskeisiä osa-alueita ja menettelytapoja. Sisäisen valvonnan ja riskienhallinnan tarkistuslista on laadittu ensimmäistä kertaa ja otetaan nyt käyttöön. Tarkistuslista toimii konsernijohdon työkaluna konsernivalvonnan järjestämisessä ja seuraamisessa. Konserniohjeen mukaisesti tytäryhteisön toimitusjohtajan ja hallituksen tulee vastata kyselyyn yhdessä hallituksen kokouksessa. Saadut vastaukset käsitellään konsernijohdossa ja otetaan huomioon sisäisen valvonnan ja riskienhallinnan arvioinnissa.

Kyselyn perusteella saadut vastaukset ovat julkisuuslain nojalla salassa pidettäviä, eikä niitä luovuteta ulkopuolisille tilintarkastajaa lukuunottamatta. Havainnoista laaditaan yhteenveto kunkin tytäryhtiön hallitukselle sekä toimitusjohtajalle.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää ottaa käyttöön sisäisen valvonnan ja riskienhallinnan kyselyn tytäryhtiöille osana konsernivalvontaa ja edellyttää tytäryhtiöiltä, että toimitusjohtaja ja yhtiön hallitus yhdessä vastaavat kyselyyn hallituksen kokouksessa ja toimittavat vastaukset Lapuan kaupungin talouspäällikölle ja kaupunginjohtajalle ilmoitettuun määräaikaan mennessä.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Lapuan kaupunki

Kaupunginhallitus

<!-- image -->

<!-- image -->

## § 316

## Anomus Epanet-verkoston koordinaation jatkorahoituksesta vuodelle 2026

LAPDno-2025-776

Valmistelija / lisätiedot: Satu Kankare, Kaupunginjohtaja, satu.kankare@lapua.fi Liitteet 1 Anomus Epanet-koordinaatio 2026 Lapua.pdf 2 Epanet-koordinaation toteutus ja toiminnan tilastoja.pdf Etelä-Pohjanmaan korkeakouluyhdistys on toimittanut anomuksen Epanetkoordinaation jatkorahoituksesta vuodelle 2026: "Etelä-Pohjanmaalla ja koko Suomessa on vahva yhteisymmärrys tutkimus-, kehittämis- ja innovaatiotoiminnan (TKI) ratkaisevasta merkityksestä tuottavuuden kasvussa, elinkeinoelämän uudistumisessa ja yleisen hyvinvoinnin luomisessa. EteläPohjanmaalla työn tuottavuus ja TKI-toiminnan volyymi suhteessa asukaslukuun ovat olleet yli 10 vuotta kansallisesti vertailtuna alhaisella tasolla. Maakuntaohjelmaan onkin kirjattu kunnianhimoinen tavoite TKI-toiminnan volyymin viisinkertaistamisesta ja koulutustason merkittävästä nostosta pitkällä aikavälillä. Tavoitteisiin pääseminen edellyttää TKI-toiminnan lisäystä kuntien, koulutus- ja kehittäjäorganisaatioiden ja erityisesti yritysten toimesta. Etelä-Pohjanmaan kuntien rahoittaman Epanet-koordinaation avulla mahdollistetaan ja varmistetaan oman yliopiston puuttuessa alueen intressejä palveleva yliopistollinen TKI-toiminta Etelä-Pohjanmaalla nykyisessä laajuudessaan. Toimintaa on toteutettu jo yli 20 vuotta ja sen keskiössä ovat noin 16 maakuntastrategian tavoitteita tukevaa monirahoitteista ja määräaikaista tutkimusprofessuuria, jotka saadaan aikaan kuntien, kehittäjäorganisaatioiden, yritysten ja yliopistojen yhteistyönä. Professorien tehtävänä on tehdä aluetta hyödyttävää tutkimus- ja TKI-toimintaa sekä koota tutkimus- ja hankerahoitusta, jolla mahdollistetaan professorin johtaman tutkimusryhmän toiminta. Tutkimusprofessuureja perustetaan yhteistyössä Helsingin yliopiston, Taideyliopiston Sibelius-Akatemian, Tampereen yliopiston, Turun yliopiston ja Vaasan yliopiston kanssa. Tutkimusta toteutetaan Seinäjoen yliopistokeskuksessa. Edellä kuvattua toimintatapaa nimitetään Epanet-verkostoksi.

Vahvistaaksemme alueellisen ja kansallisen TKI-toiminnan alueellista vaikuttavuutta, kehitämme yrityslähtöisen TKI-toiminnan mallia ja toimintaa. Tavoitteena on kasvattaa TKI-toiminnan piirissä olevien eteläpohjalaisten yritysten lukumäärää ja toiminnan volyymiä valjastamalla korkeakoulujen ja kehittäjätoimijoiden verkosto, osaaminen ja resurssit yritysten kehittymiseen ja kasvuun. Toimintaa kehitetään yhteistyössä alueen kuntien elinkeinovastaavien ja elinkeinoyhtiöiden kanssa."

Etelä-Pohjanmaan korkeakouluyhdistys anoo Lapuan kaupungilta Epanetkorkeakouluverkoston koordinoinnin rahoitusta 19 585 euroa vuodeksi 2026.

<!-- image -->

<!-- image -->

<!-- image -->

## Lapuan kaupunki

## Kaupunginhallitus

Etelä-Pohjanmaan korkeakouluyhdistys vastaa Epanet-verkoston koordinoinnista ja tukitehtävistä kolmen asiantuntijan voimin. Koordinaation tehtävänä on:

- 1) Valmistella Etelä-Pohjanmaan maakuntastrategian tavoitteita tukevia tutkimusprofessuureja yhteistyössä yliopistojen, yritysten ja maakunnan kehittäjäorganisaatioiden kanssa.
- 2) Hankkia rahoitus professuurien perustamiseksi Etelä-Pohjanmaalle ja laatia rahoitussopimukset. Koordinaatiohenkilöstö huolehtii professuurien hallinnoinnista sekä hoitaa rahaliikenteeseen, raportointiin ja seurantaan liittyviä tehtäviä.
- 3) Lisätä ja monipuolistaa maakunnan elinkeinoelämän ja muiden toimijoiden sekä yliopistomaailman välistä vuorovaikutusta, tutkimustiedon hyödyntämistä ja työelämäyhteistyötä.
- 4) Kehittää yrityslähtöisen TKI-toiminnan malli ja aloittaa toimintaa, jolla kasvatetaan TKI-toiminnan piirissä olevien yritysten lukumäärää ja toiminnan volyymiä ja mahdollistetaan yritysten kehittymistä ja kasvua.
- 5) Varmistaa tutkimustoiminnan tavoitteellinen ja tuloksekas kehittyminen EteläPohjanmaalla.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää myöntää Epanet-koordinaation rahoituksen 19 585 euroa vuodelle 2026 sillä ehdolla, että määräraha myönnetään vuoden 2026 talousarviossa. Kaupunginhallitus esittää toivomuksenaan, että tutkimusprofessuureista päätettäessä huomioitaisiin myös alueen metalli/konepajayritysten tarpeet.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

14/2025

10 ( 30)

<!-- image -->

## § 317

## Määräalan myynti tilasta 408-401-35-3 / MPV-Infrarakenne Oy

LAPDno-2025-798

Valmistelija / lisätiedot:

Markku Turja, Kaupungingeodeetti, markku.turja@lapua.fi

1 Kartta / MPV-Infrarakenne Oy.pdf 2 MPV määräala.pdf

MPV-Infrarakenne Oy:n puolesta Jussi Surkko on pyytänyt saada ostaa n. 1,856 ha:n suuruisen määräalan tilasta Hirvimetsä RN:o 35:3 Lapuan kaupungin Alanurmon kylässä, varastoalueen perustamista varten. Määräala sijaitsee Hirvijärventien varressa n. 1,5 km:n etäisyydellä Valtatie 19:sta. Määräalan kauppahinnaksi on sovittu kahdeksantoistatuhatta viisistaakuusikymmentä (18.560) euroa. Ostaja maksaa määräalan erottamiskulut ja kaupanvahvistajan palkkion.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää myydä MPV-Infrarakenne Oy:lle n. 1,856 ha:n suuruisen määräalan tilasta Hirvimetsä RN:o 35:3 Lapuan kaupungin Alanurmon kylässä, kahdeksantoistatuhannen viidensadankuudenkymmenen (18.560) euron kauppahinnalla ja muuten kauppakirjassa ilmenevin ehdoin. Ostaja maksaa määräalan erottamiskulut ja kaupanvahvistajan palkkion.

## Päätös

Kaupunginjohtaja alusti asiaa. Keskustelun jälkeen kaupunginjohtaja muutti ehdotustaan siten, että asia päätetään palauttaa takaisin valmisteluun.

Kaupunginhallitus hyväksyi kaupunginjohtajan muutetun ehdotuksen keskustelun jälkeen.

Liitteet

## Lapuan kaupunki

## Kaupunginhallitus

<!-- image -->

<!-- image -->

## § 318

## Kiinteistö Oy Sahanplassi / Vaatimus ylimääräisestä yhtiökokouksesta

LAPDno-2025-801

Valmistelija / lisätiedot:

Minna Kangasluoma, Hallintopäällikkö, minna.kangasluoma@lapua.fi

Kiinteistö Oy Sahanplassin osakeyhtiölain 624/2006 5 luvun 3 §:n mukainen osakeyhtiön varsinainen yhtiökokous pidettiin 18.7.2025. Lapuan kaupungin kokousedustajalle 12.7.2025 päivätty kutsu saapui kirjekuoressa aikana, jolloin Lapuan kaupungin hallinnon toimialalla on ollut kesäsulku. Kesäsulusta johtuen varsinaisessa yhtiökokouksessa ei ole ollut Lapuan kaupungin kokousedustajaa läsnä. Varsinaisessa yhtiökokouksessa on valittu mm. Kiinteistö Oy Sahanplassin hallituksen jäsenet. Lapuan kaupunki ei ole pyynnöistä huolimatta saanut varsinaisen yhtiökokouksen pöytäkirjaa luettavaksi.

Lapuan kaupungin omistusosuus Kiinteistö Oy Sahanplassissa on 49.7 prosenttia. Osakeyhtiölain 624/2006 5 luvun 3 §:n mukaan osakkeenomistaja voi vaatia ylimääräisen yhtiökokouksen pitämistä osakeyhtiölain 5 luvun 4 §:n mukaisesti, jos osakkeenomistajalla on yhteensä kymmenesosa kaikista osakkeista ja vaatii sitä kirjallisesti tietyn asian käsittelemistä varten. Lapuan kaupunki vaatii Kiinteistö Oy Sahanplassin:n ylimääräisen yhtökokouksen pitämistä niin pian kuin mahdollista mutta viimeistään 10.10.2025 mennessä. Lapuan kaupunki katsoo ylimääräisen yhtökokouksen pitämistä viipymättä aiheelliseksi hallitusten jäsenten valitsemiseksi.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää vaatia Kiinteistö Oy Sahanplassin suurimpana omistajana osakeyhtiölain 624/2006 5 luvun 4 §:n mukaisesti, että Kiinteistö Oy Sahanplassin hallitus kutsuu ylimääräisen yhtiökokouksen koolle osakeyhtiölain 624/2006 5 luvun 3 §:n perusteella viipymättä, kuitenkin viimeistään 10.10.2025 mennessä.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Lapuan kaupunki

Kaupunginhallitus

<!-- image -->

<!-- image -->

## § 319

## Simpsiönvuori Oy:n ylimääräinen yhtiökokous 9.9.2025

LAPDno-2024-501

Valmistelija / lisätiedot:

Minna Kangasluoma, Hallintopäällikkö, minna.kangasluoma@lapua.fi

Simpsiönvuori Oy:n ylimääräinen yhtiökokous 9.9.2025 klo 18.00. Kokous pidetään Ravintola Kerkässä.

Kaupunginhallitus on 9.6.2025 § 226 valinnut Simpsiönvuori Oy:n yhtiökokousedustajaksi ajalle 1.6.2025 - 31.5.2027 Hanna Peräahon. Kaupunginhallitus ohjeistaa yhtiökokousedustajaa kokousta varten.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

1. merkitä ylimääräisen yhtiökokouksen ajankohdan tiedokseen.
2. antaa ohjeistuksen yhtiökokousedustajalle.

## Päätös

Kaupunginhallitus antoi ohjeistuksen yhtiökokousedustajalle.

## Lapuan kaupunki

## Kaupunginhallitus

<!-- image -->

14/2025

13 ( 30)

<!-- image -->

## Lapuan kaupunki

Kaupunginhallitus

## Henkilöstöjaosto, § 45,03.09.2025 Kaupunginhallitus, § 320, 08.09.2025

§ 320

Paikallinen virka- ja työehtosopimus luottamusedustajien lukumäärästä ja ajankäytöstä 1.5.2025-29.2.2028 / JUKO ry

LAPDno-2022-806

## Henkilöstöjaosto, 03.09.2025, § 45

Valmistelijat / lisätiedot:

Päivi Luhtala-Sipilä, henkilöstöpäällikkö, paivi.luhtala-sipila@lapua.fi

1 Paikallisneuvottelupöytäkirja 13.8.2025, luottamusedustajien lukumäärä ja ajankäyttö JUKO.doc

2 Paikallinen sopimus luottamusedustajien lukumäärästä ja ajankäytöstä 1.5.202529.2.2028, JUKO

Paikallinen virka- ja työehtosopimus luottamusmiesten määrästä ja ajankäytöstä JUKO ry:n kanssa on ollut voimassa 30.4.2025 saakka eli siihen saakka, kun KVTES 20222025 on ollut voimassa.

Uuden sopimuskauden myötä paikallinen sopimus on neuvoteltu uudelleen. KVTES VII lukun 3 §:n mukaan luottamusedustajien lukumäärästä, toimialueesta ja tehtäväjaosta sovitaan paikallisella sopimuksella. KVTES VII lukun 8 §:n soveltamisohjeen perusteella pääluottamusedustajlle annettava kiinteä vapautus on vähintään keskimäärin työpäivä viikossa 105 hänen edustamaansa viranhaltijaa/työntekijää kohden.

Paikallisneuvottelu luottamusedustajien määrästä ja ajankäytöstä on JUKO ry:n kanssa käyty 13.8.2025, paikallisneuvottelupöytäkirja on oheistettuna. Paikallisneuvottelussa on sovittu, että edustettavien lukumäärän perusteella ajankäytöksi muodostuu 16 tuntia viikossa. Tästä ajasta KTN ry:n pääluottamusmies käyttää 1 tunnin. Loput 15 tuntia jaetaan opetushenkilöstölle, jolloin opetusvelvollisuuden huojennus on 10 tuntia. Opetusvelvollisuuden huojennus jaetaan luottamusedustajalle 1 tunti, OAJ:n paikallisyhdistyksen puheenjohtajalle 1 tunti ja pääluottamusedustajalle 8 tuntia viikossa.

JUKO ry:n pääluottamusedustajan kausi on alkanut 1.8.2025, joten neuvottelussa sovittiin, että ajalla 1.5.-31.7.2025 noudatetaan 30.4.2025 saakka voimassa ollutta paikallista virka- ja työehtosopimusta luottamusmiesten määrästä ja ajankäytöstä. Uuden sopimuksen ehdot tulevat voimaan 1.8.2025 ja sopimus on voimassa 29.2.2028 saakka.

Liitteenä on paikallinen virka- ja työehtosopimus luottamusedustajien lukumäärästä ja ajankäytöstä JUKO ry:n kanssa.

Liitteet

<!-- image -->

14/2025

14 ( 30)

<!-- image -->

## Lapuan kaupunki

## Kaupunginhallitus

## Ehdotus

Esittelijä: Päivi Luhtala-Sipilä, henkilöstöpäällikkö

## Henkilöstöpäällikön ehdotus:

Henkilöstöjaosto

1. merkitsee tiedoksi 13.8.2025 käydyn paikallisneuvottelun JUKO ry:n kanssa
2. esittää kaupunginhallitukselle, että se hyväksyy allekirjoitettavaksi liitteen mukaisen paikallisen virka- ja työehtosopimuksen luottamusedustajien lukumäärästä ja ajankäytöstä ajalle 1.5.2025-29.2.2028 JUKO ry:n kanssa.

## Päätös

Henkilöstöjaosto

1. merkitsi tiedoksi 13.8.2025 käydyn paikallisneuvottelun JUKO ry:n kanssa
2. esittää kaupunginhallitukselle, että se hyväksyy allekirjoitettavaksi liitteen mukaisen paikallisen virka- ja työehtosopimuksen luottamusedustajien lukumäärästä ja ajankäytöstä ajalle 1.5.2025-29.2.2028 JUKO ry:n kanssa.

## Kaupunginhallitus, 08.09.2025, § 320

Liitteet

<!-- image -->

1 Paikallinen sopimus luottamusedustajien lukumäärästä ja ajankäytöstä 1.5.202529.2.2028, JUKO

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää hyväksyä allekirjoitettavaksi liitteen mukaisen paikallisen virka- ja työehtosopimuksen luottamusedustajien lukumäärästä ja ajankäytöstä ajalle 1.5.2025-29.2.2028 JUKO ry:n kanssa.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

<!-- image -->

## Lapuan kaupunki

## Kaupunginhallitus

## Henkilöstöjaosto, § 46,03.09.2025 Kaupunginhallitus, § 321, 08.09.2025

§ 321

Paikallinen virka- ja työehtosopimus luottamusedustajien lukumäärästä ja ajankäytöstä 1.5.2025-29.2.2028 / Jyty Seinäjoki ry

LAPDno-2023-466

## Henkilöstöjaosto, 03.09.2025, § 46

Valmistelijat / lisätiedot:

Päivi Luhtala-Sipilä, henkilöstöpäällikkö, paivi.luhtala-sipila@lapua.fi

1 Paikallisneuvottelupöytäkirja 19.8.2025, luottamusedustajien lukumäärä ja ajankäyttö JYTY.doc

2 Paikallinen sopimus luottamusedustajien lukumäärästä ja ajankäytöstä 1.5.202529.2.2028, JYTY

Paikallinen virka- ja työehtosopimus luottamusmiesten määrästä ja ajankäytöstä JYTY Seinäjoki ry:n kanssa on ollut voimassa 30.4.2025 saakka eli KVTES 2022-2025 voimassaolon päättymiseen saakka.

Uuden sopimuskauden myötä paikallinen sopimus on neuvoteltu uudelleen. KVTES VII luvun 3 §:n mukaan luottamusedustajien lukumäärästä, toimialueesta ja tehtäväjaosta sovitaan paikallisella sopimuksella. KVTES VII luvun 8 §:n soveltamisohjeen perusteella pääluottamusedustajalle annettava kiinteä vapautus on vähintään keskimäärin työpäivä viikossa 105 hänen edustamaansa viranhaltijaa/työntekijää kohden.

Paikallisneuvottelu luottamusedustajien määrästä ja ajankäytösä on JYTY Seinäjoki ry: n kanssa käyty 19.8.2025, paikallisneuvottelupöytäkirja on oheistettuna. Paikallisneuvottelussa on sovittu, että luottamusedustajatehtävien hoitamiseksi järjestöllä on käytettävissä 2 tuntia, jonka ajan käyttää pääluottamusedustaja. Paikallisen sopimuksen voimassaoloaika on 1.5.2025-29.2.2028.

Liitteenä on paikallinen virka- ja työehtosopimus luottamusedustajien lukumäärästä ja ajankäytöstä JYTY Seinäjoki ry:n kanssa.

## Ehdotus

Esittelijä: Päivi Luhtala-Sipilä, henkilöstöpäällikkö

## Henkilöstöpäällikön ehdotus:

Henkilöstöjaosto

1. merkitsee tiedoksi 19.8.2025 käydyn paikallisneuvottelun JYTY Seinäjoki ry:n kanssa

## Liitteet

<!-- image -->

14/2025

16 ( 30)

<!-- image -->

<!-- image -->

## Lapuan kaupunki

## Kaupunginhallitus

2. esittää kaupunginhallitukselle, että se hyväksyy allekirjoitettavaksi liitteen mukaisen paikallisen virka- ja työehtosopimuksen luottamusedustajien lukumäärästä ja ajankäytöstä ajalle 1.5.2025-29.2.2028 JYTY Seinäjoki ry:n kanssa.

## Päätös

Henkilöstöjaosto

1. merkitsi tiedoksi 19.8.2025 käydyn paikallisneuvottelun JYTY Seinäjoki ry:n kanssa
2. esittää kaupunginhallitukselle, että se hyväksyy allekirjoitettavaksi liitteen mukaisen paikallisen virka- ja työehtosopimuksen luottamusedustajien lukumäärästä ja ajankäytöstä ajalle 1.5.2025-29.2.2028 JYTY Seinäjoki ry:n kanssa.

## Kaupunginhallitus, 08.09.2025, § 321

Liitteet

14/2025

17 ( 30)

- 1 Paikallinen sopimus luottamusedustajien lukumäärästä ja ajankäytöstä 1.5.202529.2.2028, JYTY

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää hyväksyä allekirjoitettavaksi liitteen mukaisen paikallisen virka- ja työehtosopimuksen luottamusedustajien lukumäärästä ja ajankäytöstä ajalle 1.5.2025-29.2.2028 JYTY Seinäjoki ry:n kanssa.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

<!-- image -->

## Lapuan kaupunki

## Kaupunginhallitus

## Tekninen lautakunta, § 110,26.08.2025 Kaupunginhallitus, § 322, 08.09.2025

§ 322

## Täyttöluvat, tilahuoltajan toimi ja keittäjän toimi (50%) 15.9.2025 alkaen

LAPDno-2025-23

## Tekninen lautakunta, 26.08.2025, § 110

Valmistelijat / lisätiedot:

Leena Luomanen, Palvelupäällikkö, leena.luomanen@lapua.fi

Ruoka- ja puhtauspalveluissa on vapautunut irtisanoutumisesta johtuen tilahuoltajan toimi1.7.2025 alkaen sekä keittäjän toimi (50 %) eläköitymisestä johtuen 1.7.2025 alkaen.

Ruoka- ja puhtauspalvelujen tuottamisen resurssointi kohteissa perustuu työmäärälaskentaan, joten molempien toimien täyttäminen on välttämätöntä palvelutuotannon turvaamiseksi.

Lapuan kaupungin hallintosäännön 36 §:n mukaan vapautuvien virkojen ja toimien täyttäminen edellyttää täyttölupaa kaupunginhallitukselta.

## Ehdotus

Esittelijä: Mirva Korpi, Tekninen johtaja

Tekninen lautakunta esittää kaupunginhallitukselle, että se myöntää täyttöluvan tilahuoltajan toimeen 15.9.2025 alkaen toistaiseksi, sekä keittäjän (50 %) toimeen 15.9.2025 alkaen toistaiseksi.

## Päätös

Lautakunta hyväksyi ehdotuksen.

## Kaupunginhallitus, 08.09.2025, § 322

Valmistelija / lisätiedot:

Minna Kangasluoma, Hallintopäällikkö, minna.kangasluoma@lapua.fi

Hallintosäännön 36 §:n perusteella vapautuvien sekä uusien virkojen ja toimien täyttäminen edellyttää täyttölupaa kaupunginhallitukselta.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

<!-- image -->

14/2025

18 ( 30)

Lapuan kaupunki Kaupunginhallitus

<!-- image -->

Pöytäkirja 08.09.2025

14/2025

19 ( 30)

Kaupunginhallitus päättää myöntää täyttöluvan tilahuoltajan toimeen 15.9.2025 alkaen toistaiseksi, sekä keittäjän (50 %) toimeen 15.9.2025 alkaen toistaiseksi.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

<!-- image -->

## § 323

## Kaupunginvaltuuston päätökset 1.9.2025 laillisuuden tarkastus ja täytäntöönpano

LAPDno-2025-742

Valmistelija / lisätiedot:

Minna Kangasluoma, Hallintopäällikkö, minna.kangasluoma@lapua.fi

Kuntalain 96 §:n mukaan "Jos kunnanhallitus katsoo, että valtuuston päätös on syntynyt virheellisessä järjestyksessä taikka että valtuusto on ylittänyt toimivaltansa tai että päätös on muuten lainvastainen, kunnanhallituksen on jätettävä päätös täytäntöön panematta. Asia on viipymättä saatettava valtuuston uudelleen käsiteltäväksi."

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus toteaa, ettei sillä ole huomautettavaa kaupunginvaltuuston 1.9.2025 tekemien päätösten laillisuudesta.

Päätösten täytäntöönpanemiseksi kaupunginhallitus päättää seuraavaa:

§ 66 Lakeuden jätelautakunnan jäsenen valitseminen ajalle 1.6.2025-31.5.2027 Päätöksestä ilmoitetaan valituille, Lakeuden Kaupunginjohtajan ehdotus: jätelautakunnalle ja yhteystietorekisterin pitäjälle.

§ 67 Ympäristöterveydenhuollon yhteistoimintajaoston jäsenen ja varajäsenten nimeäminen

Päätöksestä ilmoitetaan valituille, Kaupunginjohtajan ehdotus: Ympäristöterveydenhuollolle ja yhteystietorekisterin pitäjälle.

§ 68 Kaupunginvaltuuston talousseminaarin ajankohdan muuttaminen Päätöksestä ilmoitetaan kaupunginjohtajalle, Kaupunginjohtajan ehdotus: hallintopäällikölle sekä kaupunginvaltuuston jäsenille.

§ 69 Lapuan kaupungin talouden totoutumaraportti 1.1.-30.6.2025 (Puolivuosikatsaus) Päätöksestä ilmoitetaan talouspäälllikölle, Kaupunginjohtajan ehdotus: kaupunginjohtajalle, hallintopäällikölle sekä toimialojen johtajille.

§ 70 Valtuustoaloite kännykkäkiellosta Lapuan peruskoulujen oppitunneilla Päätöksestä ilmoitetaan valtuustoaloitteen tekijöille, Kaupunginjohtajan ehdotus: kaupunginjohtajalle, opetuspäällikölle sekä sivistys- ja hyvinvointijohtajalle.

§ 71 Ilmoitusasiat

Kaupunginjohtajan ehdotus:

## Lapuan kaupunki

## Kaupunginhallitus

<!-- image -->

14/2025

20 ( 30)

Päätös ei edellytä erillistä täytäntöönpanoa.

<!-- image -->

## Lapuan kaupunki

Kaupunginhallitus

## § 72 Muut asiat

Päätös ei edellytä erillistä täytäntöönpanoa. Kaupunginjohtajan ehdotus:

## Päätös

Kaupunginhalitus hyväksyi kaupunginjohtajan ehdotukset.

Pöytäkirja

08.09.2025

<!-- image -->

## § 324

## Hallinnon toimialan viranhaltijoiden päätökset

Valmistelija / lisätiedot:

Päivi Luhtala-Sipilä, henkilöstöpäällikkö, paivi.luhtala-sipila@lapua.fi

## Hallinnon toimiala

Lapuan kaupungin hallintosäännön liitteessä 1 ratkaisuvaltaa on delegoitu seuraaville hallinnon toimialan viranhaltijoille:

-   hallintopäällikkö
-   talouspäällikkö
-   henkilöstöpäällikkö
-   tietohallintopäällikkö

Hallintosäännön 5 luvun 31 §:n (ottokelpoisen päätöksen ilmoittaminen) mukaan kaupunginhallituksen alaisen toimielimen sekä viranhaltijan on ilmoitettava kaupunginhallitukselle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista kaupunginhallitus on päättänyt, ettei se käytä otto-oikeuttaan.

Hallintosäännön 5 luvun 31 §:n mukainen ilmoitus hallinnon toimialan viranhaltijoiden päätöksistä ajalta 22.8.2025 - 4.9.2025:

-   Henkilöstöpäällikön viranhaltijapäätös 25.8.2025 § 14 / Suviduuni 2025, tukien myöntäminen
-   Tietohallintopäällikön viranhaltijapäätös 27.8.2025 § 5 / Kaupunginvaltuuston kokousten striimauspalvelut

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus ei ota edellä mainittuja viranhaltijoiden päätöksiä  ajalta 22.8.2025 4.9.2025 kaupunginhallituksen käsiteltäväksi.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Lapuan kaupunki

## Kaupunginhallitus

<!-- image -->

<!-- image -->

## § 325

## Kaupungingeodeetin päätökset / kaupunginhallituksen otto-oikeus

Lapuan kaupungin hallintosäännön liitteen 3 mukaan kaupungingeodeetti päättää kiinteän omaisuuden hankintaa, vaihtamista ja luovuttamista koskevista asioista enintään 10.000 euroon asti kaupungin erikseen vahvistamin periaattein.

Hallintosäännön 5 luvun 31 §:n (ottokelpoisen päätöksen ilmoittaminen) mukaan kaupunginhallituksen alaisen toimielimen sekä viranhaltijan on ilmoitettava kaupunginhallitukselle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista kaupunginhallitus on päättänyt, ettei se käytä otto-oikeuttaan.

Hallintosäännön 5 luvun 31 §:n mukainen ilmoitus kaupungingeodeetin päätöksistä ajalta 22.8.2025 - 4.9.2025:

-  Viranhaltijapäätös 26.8.2025 § 21 / Tontin 408-7-7112-3 myynti

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus ei ota kaupungingeodeetin päätöksiä ajalta 22.8.2025 - 4.9.2025 kaupunginhallituksen käsiteltäväksi.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

## Lapuan kaupunki

## Kaupunginhallitus

<!-- image -->

<!-- image -->

## § 326

## Lautakuntien ja toimikuntien esityslistat/pöytäkirjat

Lapuan kaupungin hallintosäännön 5 luvun 31 §:n mukainen ilmoitus (ottokelpoisen päätöksen ilmoittaminen) seuraavien lautakuntien ja toimikuntien pöytäkirjojen päätöksistä:

1.  Teknisen lautakunnan 26.8.2025 kokouksen pöytäkirja.
2.  Hyvinvointilautakunnan 26.8.2025 kokouksen pöytäkirja.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee pöytäkirjat tiedokseen.

## Päätös

Kaupunginhallitus merkitsi pöytäkirjat tiedokseen.

## Lapuan kaupunki

## Kaupunginhallitus

<!-- image -->

<!-- image -->

## § 327

## Kuntayhtymien ja hyvinvointialueen pöytäkirjat/esityslistat

Seuraavat kuntayhtymät ja hyvinvointialue ovat lähettäneet jäljennöksen hallituksensa /-valtuustonsa pöytäkirjasta/esityslistasta:

1.  Etelä-Pohjanmaan liiton maakuntapäivien 18.8.2025 kokouksen pöytäkirja.
2.  Etelä-Pohjanmaan liiton maakuntahallituksen 22.8.2025 kokouksen pöytäkirja.
3.  Etelä-Pohjanmaan hyvinvointialueen aluehallituksen 26.8.2025 kokouksen pöytäkirja.
4.  Kuntayhtymä Kympin yhtymähallituksen 29.8.2025 kokouksen pöytäkirja.
5.  Etelä-Pohjanmaan liiton maakuntavaltuuston 8.9.2025 kokouksen esityslista.
6.  Etelä-Pohjanmaan hyvinvointialueen aluehallituksen 8.9.2025 kokouksen esityslista.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee pöytäkirjat ja esityslistat tiedokseen.

## Päätös

Kaupunginhallitus merkitsi pöytäkirjat ja esityslistat tiedokseen keskustelun jälkeen.

<!-- image -->

14/2025

25 ( 30)

<!-- image -->

## § 328

## Ilmoitusasiat

Kaupunginhallituksen tiedoksi esitetään seuraavaa:

1. 26.8.2025 julkaiseman heinäkuun 2025 Etelä-Pohjanmaan ELY-keskuksen työllisyyskatsauksen mukaiset työttömien työnhakijoiden osuudet Etelä-Pohjanmaalla, Seinäjoen seutukunnassa ja Lapualla.

|                      |   Työttömät työnhakijat 31.7.2025 | Työttö- myys-% 31.7.2025   | Työttö- myys-% 7/2024   | Muutos 7/2025 7/2024   | Muutos 7/2025 6/2025   |
|----------------------|-----------------------------------|----------------------------|-------------------------|------------------------|------------------------|
| Etelä-Pohjanmaa      |                              7441 | 8,7                        | 7,7                     | + 792                  | + 325                  |
| Seinäjoen seutukunta |                              5241 | 8,5                        | 7,7                     | + 545                  | + 171                  |
| Lapua                |                               461 | 7,3                        | 6,2                     | + 70                   | - 6                    |

Koko maassa työttömyysaste oli 12,5 %. Seinäjoen seutukunnassa alin työttömyysprosentti oli Lapualla 7,3 % (ed. vuonna Lapualla 6,2 %) ja ylin Seinäjoella 9,2 % (ed. vuonna  8,4 %).

Työttömistä työnhakijoista oli heinäkuussa 2025 kokoaikaisesti lomautettuja 616, eli lomautettujen osuus työttömistä työnhakijoista oli 8,3 %. Kokoaikaisesti lomautettujen määrä edellisen vuoden vastaavasta ajankohdasta laski 169 henkilöllä (-21,5 %). Viime kuukaudesta lomautettujen lukumäärä nousi 101 henkilöllä. Lyhennetyllä työviikolla oli 404 henkilöä. Määrä laski viime vuodesta -192 henkilöllä (-32,2 %). Työttömistä työnhakijoista lomautettuna oli Lapualla 31.

Etelä-Pohjanmaan TE-toimistossa oli heinäkuun 2025 aikana 1071 avointa työpaikkaa. Kuukauden aikana avoimeksi ilmoitettuja uusia työpaikkoja oli 458. Lapualla avoimia työpaikkoja oli 9.

Työttömyyden rakennetta tarkasteltaessa oli Lapualla työttömänä miehiä 279, naisia 182, alle 20-vuotiaita 24, alle 25-vuotiaita 86, yli 50-vuotiaita 162 ja pitkäaikaistyöttömiä 96.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee edellä mainitut tiedokseen.

## Päätös

Kaupunginhallitus merkitsi edellä mainitut tiedokseen.

## Lapuan kaupunki Kaupunginhallitus

<!-- image -->

14/2025

26 ( 30)

<!-- image -->

## § 329

## Muut asiat

## Lapuan kaupunki Kaupunginhallitus

<!-- image -->

1.  Lapuan ja Kurikan kaupunginhallitusten tapaaminen Kurikassa 13.11.2025 klo 17
2.  Puheenjohtajiston työryhmän 2.9.2025 tilannekatsaus
3.  Edustukset

## Päätös

1.  Lapuan ja Kurikan kaupunginhallitusten tapaaminen Kurikassa 13.11.2025 klo 17
- Kaupunginhallitus merkitsi tapaamisen tiedokseen.
2.  Puheenjohtajiston työryhmän 2.9.2025 tilannekatsaus
- Kaupunginjohtaja antoi puheenjohtajiston työryhmän 2.9.2025 tilannekatsauksen tiedoksi.
3.  Edustukset
- Vaasan läänin maanpuolustusyhdistys ry:n 60- vuotisjuhlat  27.9.2025 klo 14.00. Tilaisuuteen osallistuu kaupunginjohtaja.

<!-- image -->

## Lapuan kaupunki

Kaupunginhallitus

## Muutoksenhakukielto

§311, §312, §313, §315, §317, §318, §319, §322, §323, §324, §325, §326, §327, §328, §329

## Muutoksenhakukielto

## Oikaisuvaatimus- ja valituskielto

- Tähän päätökseen, joka koskee vain valmistelua ja täytäntöönpanoa, ei saa hakea muutosta. (Kuntalaki 136 §)
- Tähän päätökseen, joka koskee hankintaoikaisua, ei saa hakea muutosta. (Hankintalaki 135 §)
- Tähän päätökseen, jolla on päätetty olla käyttämättä etuosto-oikeutta, ei saa hakea muutosta. (Etuostolaki 22 § 3 mom.)
- Tähän oikaisuvaatimuksen johdosta annettuun päätökseen, joka koskee verotusta, ei saa hakea muutosta (Veronkantolain 51 §:n 1 mom. ja 50 §:n 7 mom.)

<!-- image -->

<!-- image -->

## Lapuan kaupunki

## Kaupunginhallitus

## Oikaisuvaatimus

§314, §316, §320, §321

## Oikaisuvaatimusohje

## Muutoksenhakuohje Oikaisuvaatimus

Jos olet tyytymätön päätökseen, voit vaatia siihen oikaisua Lapuan kaupunginhallitukselta eli tehdä siitä oikaisuvaatimuksen.

Lapuan kaupunginhallituksen yhteystiedot: Lapuan kaupunginhallitus Käynti- ja postiosoite: Valtuustontie 8, 62100 Lapua Puhelin: 06 438 4111 (vaihde) sähköposti: kirjaamo@lapua.fi

Oikaisuvaatimuksen voi tehdä sekä tarkoituksenmukaisuus- että laillisuusperusteella, eli jos katsot päätöksen olevan epätarkoituksenmukainen tai että

-         päätös on syntynyt virheellisessä järjestyksessä
-         päätöksen tehnyt viranomainen on ylittänyt toimivaltansa
-         tai päätös on muuten lainvastainen.

Voit tehdä oikaisuvaatimuksen, jos olet kunnan jäsen. Asianosaisena voit tehdä oikaisuvaatimuksen kunnan jäsenyydestä riippumatta, jos päätös kohdistuu sinuun tai se vaikuttaa välittömästi oikeuksiisi, velvollisuuksiisi tai etuihisi.

## Oikaisuvaatimuksen toimittaminen

Toimita oikaisuvaatimus 14 päivän kuluessa päätöksen tiedoksisaannista. Tiedoksisaantipäivää ei lueta oikaisuvaatimusaikaan. Oikaisuvaatimus on tehtävä viimeistään määräajan viimeisenä päivänä. Myöhässä tullutta oikaisuvaatimusta ei tutkita.

Kunnan jäsenen katsotaan saaneen tiedon päätöksestä seitsemän päivän kuluttua siitä, kun pöytäkirja on nähtävänä Lapuan kaupungin internet-sivulla.

Asianosaisen katsotaan saaneen tiedon päätöksestä, jollei muuta näytetä, seitsemän (7) päivän kuluttua kirjeen lähettämisestä, kolmen (3) päivän kuluttua sähköisen viestin lähettämisestä tai saantitodistuksen osoittamana aikana/erilliseen tiedoksiantotodistukseen merkittynä aikana.

Voit toimittaa oikaisuvaatimuksen sähköpostilla, postittamalla, tuomalla sen Lapuan kaupungintalon seinässä olevaan postilaatikkoon tai henkilökohtaisesti Lapuan kaupungintalon kirjaamoon. Oikaisuvaatimusasiakirjat on toimitettava oikaisuvaatimusviranomaiselle viimeistään oikaisuvaatimusajan viimeisenä päivänä ennen viraston aukioloajan päättymistä.

<!-- image -->

14/2025

29 ( 30)

Lapuan kaupunki Kaupunginhallitus

<!-- image -->

Pöytäkirja

08.09.2025

Jos viimeinen palautuspäivä osuu viikonlopulle tai pyhäpäiväksi, voit toimittaa oikaisuvaatimuksen vielä seuraavana arkipäivänä.

Tee oikaisuvaatimus kirjallisena ja kerro siinä mitä muutoksia haluat päätökseen ja millä perusteella. Jos sinulla on vaatimustasi tukevia asiakirjoja, liitä ne oikaisuvaatimukseen mukaan. Lopuksi ilmoita yhteystietosi ja kotikuntasi ja allekirjoita oikaisuvaatimus. Sähköistä asiakirjaa ei tarvitse allekirjoittaa, mutta siitä on käytävä ilmi lähettäjän tiedot. Jos käytät laillista edustajaa, oikaisuvaatimuksessa tulee olla myös edustajan vastaavat tiedot.

Oikaisuvaatimus toimitetaan aina omalla vastuulla.