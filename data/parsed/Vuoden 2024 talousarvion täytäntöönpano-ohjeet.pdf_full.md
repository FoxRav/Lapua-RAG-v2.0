## 1. Käyttösuunnitelmien tarkistaminen

Kuntalain 110 §:n mukaan kunnan toiminnassa ja talouden hoidossa on noudatettava talousarviota. Toimielinten tulee tarkistaa käyttösuunnitelmansa ja tavoitteensa vastaamaan kaupunginvaltuuston 11.12.2023 § 103 hyväksymää talousarviota sekä menojen että tulojen osalta.

Kaupunginvaltuusto  päättää  käyttötalousosan  määrärahat  toimielintasolla. Toimielimet  jakavat  nämä  määrärahat  ja  tuloarviot  alemmille  tasoille  sekä asettavat samalla tarkennetut tavoitteet tulosyksiköille. Talousarvion sitovuustaso ja muut talousarvion seurantaa koskevat määräykset ovat talousarvion sivuilla 33-34. Talousarvion sitovuus tarkoittaa velvoitetta sopeuttaa toiminta sitovan määrärahan ja tavoitteen mukaisesti. Mikäli tämä on jostain syystä mahdotonta, asia tulee saattaa valtuuston käsiteltäväksi niin ajoissa, että valtuustolla on mahdollisuus tehdä asiasta talousarviovuoden aikana todellinen päätös  aina  kun  toimintakate  uhkaa  ylittyä  tai  toiminnallinen  tavoite  uhkaa jäädä saavuttamatta

Vahvistetut käyttösuunnitelmat toimitetaan talouspäällikölle 23.1.2024 mennessä.

## 2 . Määrärahojen seuranta ja raportointi

Toimielimen velvollisuutena on huolehtia siitä, että toimielimen/tulosalueen tulot kertyvät ja määrärahat eivät ylity. Määrärahojen riittävyyden turvaamiseksi on menojen käyttö ajoitettava siten, että talousarviovuoden aikana mahdollisesti syntyvät yllättävätkin menot voidaan kattaa.

Käyttösuunnitelmilla ja tarvittaessa talousarviovuoden aikana tehtävillä käyttösuunnitelmien muutoksilla varmistetaan määrärahojen riittävyys koko vuodelle. Määrärahaa ei ole lupa käyttää loppuun, ellei todellinen perusteltu tarve niin edellytä. Kaupunginhallitus seuraa erikseen tämän vaatimuksen toteutumista erityisesti talousarviovuoden lopussa.

Ostolaskut tulee käsitellä sähköisessä käsittelyohjelmassa päivittäin, jotta vältytään  viivästyskorkojen  maksamiselta  ja  samalla  varmistetaan,  että  menot kohdistuvat talousarviovuoden aikana oikealle kuukaudelle ja että talousraportointi on mahdollisimman luotettavaa ja antaa johdolle oikeat tiedot taloustilanteen kehittymisestä.

Talousarvion ylitysuhista ja toimenpiteistä niiden torjumiseksi on raportoitava välittömästi kaupunginhallitukselle. Mikäli valtuuston myöntämät määrärahat uhkaavat ylittyä, toimielimen tulee välittömästi ryhtyä etsimään ylitykselleen kate  omasta  toiminnastaan.  Tämä  merkitsee  toimintamenojen  karsimista hyväksyttyyn käyttösuunnitelmaan verrattuna. Toimielimen ja niiden alaisten vastuualueiden on reagoitava mahdollisiin ylityksiin käymällä läpi toimintaan liittyvät tuottavuustoimet ja säästökohteet kokonaisraamissa pysymiseksi.

Toiminnallisten  ja taloudellisten  tavoitteiden  toteutumisesta  raportoidaan

valtuustolle vuoden aikana neljännesvuosittain ajoilta 31.3., 30.6., 30.9 sekä tilinpäätösvaiheessa  ajalta  31.12.  Raportissa  toimielimet  esittävät  ennusteensa  talouden  ja  tavoitteiden  toteutumisesta  koko  talousarviovuoden  aikana. Raportin yhteydessä annetaan selvitys myös investointien toteutumisesta. Neljännesvuosiraporttien lisäksi määrärahojen ja tuloarvioiden toteutumista  seurataan  kuukausiraporttien  avulla.  Kaupunginhallitukselle  annettavien kuukausiraporttien toimitusajankohdat sovitetaan kirjanpidon valmistumisen mukaan kaupunginhallituksen kokousrytmiin.

Taloushallinnon  aikataulujen  noudattaminen  on  tärkeää,  jotta  toimielin  -  ja koko kaupungin tasolla saadaan oikea ja riittävä kuva talouden kehittymisestä.

3. Sisäinen valvonta ja riskien hallinta sekä hankinnat

Lapuan kaupungin hallintosäännössä on säännökset sisäisestä valvonnasta ja  riskienhallinnasta.  Hallintosäännössä  on määritelty  kaupunginhallituksen, lautakunnan, viranhaltijoiden ja esimiesten sisäisen valvonnan ja riskienhallinnan tehtävät. Sisäinen valvonta on kaupungin ja sen toimialojen toiminnan omaa valvontaa. Tavoitteena on varmistaa, että tavoitteet saavutetaan, toiminta on lakien, sääntöjen, ohjeiden ja päätösten mukaista, resurssit käytetään tehokkaasti ja tuloksellisesti, omaisuus on turvattu ja johdon saama informaatio  on  oikeaa,  tarkoituksenmukaista  ja  oikea-aikaista.  Sisäinen  valvonta on olennainen osa jokapäiväistä ohjausta ja johtamista.

Kaupunginhallitus on hyväksynyt sisäisen valvonnan ja riskienhallinnan ohjeen kokouksessaan 22.10.2018 § 10. Em. asiakirja löytyy intrasta. Intrassa on myös ohje 'Sisäinen valvonta ja riskienhallinta osana toimintaprosesseja'.

Kaupungin  toiminnot  on  järjestettävä  ja  tehtävät  hoidettava  taloudellisia  ja muita riskejä välttäen. Riskit voivat kohdistua varsinaiseen toimintaan, investointeihin ja rahoitukseen.

Vahinkoriskiä voidaan osaksi kattaa vakuuttamalla. Kaupungin omaisuus ja muut vakuutukset  (omaisuus-  ja  keskeytysvakuutukset,  vastuuvakuutukset, metsävakuutukset,  ajoneuvovakuutukset)  vakuutetaan  If  Vahinkovakuutus Oy:ssä. Henkilövakuutukset (työtapaturma- ja ammattitautivakuutukset, ryhmätapaturmavakuutukset, matkavakuutukset) vakuutetaan Pohjola Vakuutus Oy:ssä. Omaisuutta hallinnoivien yksiköiden tulee huolehtia siitä, että vakuutukset ovat ajan tasalla. Vakuutuksen käsikirja ja vakuutustodistukset ym. ohjeistukset vakuutuksiin liittyen ovat intrassa.

Kaupunginhallitus on hyväksynyt Lapuan kaupungin hankintaohjeet 22.1.2018 § 6. Hankintaohje sekä hankinta- ja sopimusdokumentit ovat intrassa.

3

4. Maksujen ja taksojen tarkistus, tulojen seuranta ja perintä, tiliselvitykset

Toimielinten tulee omalta osaltaan huolehtia maksujen tarkistuksista, tehokkaasta laskutuksesta ja perinnästä. Saatavat on laskutettava välittömästi ja erääntyneet saamiset on siirrettävä perintään 21 päivän jälkeen laskun eräpäivästä.

Valtionosuuksia varten tarvittavista selvityksistä vastaa kukin toimiala itse kuitenkin siten, että investointikohteiden valtionavustushakemuksista vastaa kukin toimiala oman toimialueensa osalta ja valtionosuutta saavien toteutettavien rakennushankkeiden avustusten maksatushakemuksista ja hankeselvityksistä vastaa tekninen toimiala.

5. Henkilöstökulut ja ennakonpidätykset

Vapautuvien sekä uusien virkojen ja toimien täyttäminen edellyttää täyttölupaa kaupunginhallitukselta. Sijaisten ottamista tulee välttää, ellei  siihen ole pakottavaa tarvetta.

Kaikki  palkkausta  ja  palkkioita  koskevat  päätökset  ja  suoritukset  hoidetaan Populus-palkka-  ja  henkilöstöhallinnon  ohjelmaa  käyttäen.  Jokaisesta  palkasta  ja  palkkiosta  on  toimitettava  ennakonpidätys  ja  suoritettava  sosiaaliturva-  ja  eläkevakuutusmaksu.  Vaikka  suoritus  ei  ole  palkkaa,  on  toisen lukuun  tehdystä  työstä  suoritettava  aina  ennakonpidätys,  jollei  suorituksen saaja ole merkitty ennakkoperintärekisteriin.

Yritystietojärjestelmä YTJ:n kautta työ- ja käyttökorvausten maksajat voivat tarkistaa laskuttajan ennakkoperintärekisteröinnin osoitteesta www.ytj.fi.

Työsuhteeseen ja yrittäjyyteen liittyvä eläkevastuu on erilainen. Tämän vuoksi muiden  suorituksen  saajien  kuin  kommandiittiyhtiön  ja  osakeyhtiön  osalta (esim.  yksityinen  elinkeinoharjoittaja,  toiminimi)  on  selvitettävä  suorituksen saajan eläketurva. Laskun hyväksyjän on varmistettava, että yksityisellä elinkeinoharjoittajalla on voimassa oleva yel-todistus (pyydettävä todistus laskun yhteydessä). Mikäli toiminimi ei kuulu yel-piiriin, on hänen laskunsa maksettava palkkatoimiston kautta.