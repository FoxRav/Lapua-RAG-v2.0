<!-- image -->

Lapuan kaupunki

Hyvinvointilautakunta

Aika

13.03.2025, klo 16:45 - 17:43

Paikka

luentoluokka, 2. krs, Vanha Paukku

## Käsitellyt asiat

§ 23

Kokouksen laillisuus ja päätösvaltaisuus

§ 24

§ 25

§ 26

§ 27

§ 28

§ 29

§ 30

§ 31

§ 32

§ 33

§ 34

§ 35

§ 36

Pöytäkirjan tarkastus

Esityslistan hyväksyminen

Lapuan hyvinvointikertomus 2021 - 2025

Liikuntatoimen vuoden 2024 valinnat

Nuori toimija 2024

Hankehaku / Liikunnan Siltaajat - Lapuan malli

Hankkeet 2025 / hyvinvointilautakunta

Talousarvion toteutuminen ajalta 1.1.-28.2.2025 / hyvinvointilautakunta

(kuukausiraportti)

Viranhaltijapäätökset / sivistys- ja hyvinvointijohtaja

Viranhaltijapäätökset / hyvinvointilautakunnan alaiset toimijat

Ilmoitusasiat

Muut asiat

Seuraava kokous

Pöytäkirja

13.03.2025

3/2025

1 (

24)

<!-- image -->

Lapuan kaupunki

Hyvinvointilautakunta

Saapuvilla olleet jäsenet Matti Kangas, puheenjohtaja

Juha Hella Eila Huhta Matti Rinnankoski Susanna Suokko Teija Ylimäki

## Muut saapuvilla olleet

Helena Lahtinen, Kaupunginhallituksen edustaja Netta Nyrhilä, Nuorisovaltuuston edustaja Anneli Jäätteenmäki, Kaupunginvaltuuston puheenjohtaja Niko Savinainen, Liikunta- ja nuorisotoimenpäällikkö, saapui 16:48, poistui 16:53 Riina Turja, Hyvinvointikoordinaattori, saapui 17:03, poistui 17:31 Mika Kamunen, Sivistys- ja hyvinvointijohtaja, esittelijä

Tiina Lassila, Hallintosihteeri, sihteeri

Poissa

Sami Kuula, 1. varapuheenjohtaja Antti-Jussi Kivistö Eeva-Maria Latva-Rasku Marlena Tuomela, varajäsen

Allekirjoitukset

Matti Kangas Puheenjohtaja Tiina Lassila Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 17.03.2025 klo 09:46. Allekirjoituksen oikeellisuuden voi todentaa kirjaamosta.

Pöytäkirjan tarkastus Pöytäkirja on tarkastettu ja hyväksytty

Juha Hella

Pöytäkirja 13.03.2025

Susanna Suokko

3/2025

2 ( 24)

<!-- image -->

| Lapuan kaupunki Hyvinvointilautakunta   | Pöytäkirja 13.03.2025   | 3/2025   | 3 ( 24)   |
|-----------------------------------------|-------------------------|----------|-----------|

Tiina Lassila, hallintosihteeri

<!-- image -->

## § 23

## Kokouksen laillisuus ja päätösvaltaisuus

Lapuan kaupungin hallintosäännön 16 luvun 119 §:n mukaan toimielin pitää kokouksensa päättämänään aikana ja päättämässään paikassa.

Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

Puheenjohtaja voi peruuttaa kokouksen.

Hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kuntalain 103 §:n 2 momentin mukaan lautakunta on päätösvaltainen, kun enemmän kuin puolet sen jäsenistä on läsnä.

## Päätös

Hyvinvointilautakunta totesi kokouksen lailliseksi ja päätösvaltaiseksi.

Pöytäkirjamerkintä: Ennen kokouksen alkua hyvinvointilautakunta tutustui Lapuan patruunatehtaan uusittuun näyttelyyn.

<!-- image -->

<!-- image -->

## § 24 Pöytäkirjan tarkastus

Lapuan kaupungin hallintosäännön 16 luvun 140 §:n 3 momentin mukaan pöytäkirja tarkistetaan toimielimen päättämällä tavalla.

Hyvinvointilautakunta päättää pöytäkirjan tarkistamisesta kiireellisissä asioissa tarvittaessa myös erikseen.

Hyvinvointilautakunnan sihteeri ilmoittaa kokouksessa kulloinkin pöytäkirjan tarkastusvuorossa olevat jäsenet niin, että tarkastusvuorot jakautuvat jäsenille tasapuolisesti koko valtuustokauden ajalle.

Pöytäkirja allekirjoitetaan sähköisesti.

## Päätös

Tämän kokouksen pöytäkirjantarkastajiksi valittiin Juha Hella ja Susanna Suokko.

<!-- image -->

<!-- image -->

## § 25

## Esityslistan hyväksyminen

Lapuan kaupungin hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kokouskutsussa on ilmoitettava kokouksen aika ja paikka sekä siinä käsiteltävät asiat ( ) asialista .

Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä.

Kokouskutsu lähetetään jäsenille ja muille, joilla on läsnäolo-oikeus tai -velvollisuus, toimielimen päättämällä tavalla.

## Päätös

Hyvinvointilautakunta hyväksyi esityslistan siten muutettuna, että § 27, § 28 ja § 29 käsiteltiin ennen § 26.

<!-- image -->

## § 26

## Lapuan hyvinvointikertomus 2021 - 2025

LAPDno-2022-886

Valmistelija / lisätiedot:

Riina Turja, Hyvinvointikoordinaattori, riina.turja@lapua.fi Mika Kamunen, Sivistys- ja hyvinvointijohtaja, mika.kamunen@lapua.fi

1 Laaja hyvinvointikertomus 2021-2025\_maaliskuu 2025

Kuntalain (410/2015) mukaan kunnan on edistettävä asukkaidensa hyvinvointia ja terveyttä. Tähän kuuluu laajan hyvinvointikertomuksen laatiminen kerran valtuustokaudessa sekä vuosittainen raportointi valtuustolle. Hyvinvointikertomus on tärkeä työkalu kaupungin hyvinvointityön suunnittelussa, seurannassa ja arvioinnissa. Se auttaa tunnistamaan kuntalaisten hyvinvoinnin vahvuuksia ja kehittämistarpeita. Laaja hyvinvointikertomus 2021-2025 on katsaus lapualaisten hyvinvointiin sekä hyvinvointisuunnitelman painopisteisiin, tavoitteisiin ja toimenpiteisiin kuluneen valtuustokauden ajalta. Kertomuksessa esitellään muun muassa hyvinvoinnin ja terveyden edistämisen kannalta oleellisimmat indikaattoritiedot ikäryhmittäin. Toimialojen itsearviointi talousarvioon asetettujen, hyvinvointiin liittyvien tavoitteiden kautta varmistaa kaupungin talouspolitiikan ja hyvinvoinnin edistämisen välisen vuoropuhelun. Se tuo myös näkyväksi kaiken sen työn, mitä kaupungissa asukkaiden hyvinvoinnin eteen tehdään.

Laaja hyvinvointikertomus 2021-2025 kattaa oleellisimmat nostot seuranta-aikana esiintyvistä trendeistä, muutoksista ja havainnoista. Indikaattoritieto on kerätty monipuolisesti eri lähteitä käyttäen. Merkittävimmät tietolähteet ovat Sotkanettietopankki, TEAviisari sekä paikallisesti teetetyt kyselyt Lapuan lapsille ja nuorille sekä heidän huoltajilleen. Myös Etelä-Pohjanmaan hyvinvointialueen hyte-asiantuntijoiden käyttöön laadittua hyte-tietopoolia on hyödynnetty. Tiedonkeruussa on noudatettu THL:n laatimaa suositusta kuntien hyvinvointikertomusten vähimmäistietosisällöksi (asetusluonnos 18.4.2024).

Laajan hyvinvointikertomuksen työstö jatkuu syksyllä 2025 laajan hyvinvointisuunnitelman 2026-2029 laatimisen myötä. Hyvinvointisuunnitelman pohjana käytetään tässä hyvinvointikertomuksessa esiteltävää tietoa ja siitä syntyneitä havaintoja. Hyvinvointisuunnitelma työstetään osallistavin menetelmin yhteistyössä kaupungin eri toimijoiden, vaikuttamistoimielinten, sidosryhmien ja hyvinvointialueen kanssa. Laajaa hyvinvointikertomusta voidaan täydentää vielä suunnitelmavaiheessa ilmaantuvien uusien tietojen, kuten vuoden 2025 kouluterveyskyselyn tulosten, ilmestyessä.

## Ehdotus

## Liitteet

<!-- image -->

Esittelijä: Mika Kamunen, Sivistys- ja hyvinvointijohtaja

Hyvinvointilautakunta merkitsee Lapuan kaupungin laajan hyvinvointikertomuksen 2021-2025 tiedokseen ja toimittaa sen edelleen kaupunginhallitukselle ja -valtuustolle hyväksyttäväksi.

## Päätös

Hyvinvointilautakunta kuuli hyvinvointikoordinaattori Riina Turjaa asiassa ja hyväksyi sivistys- ja hyvinvointijohtajan ehdotuksen.

<!-- image -->

## § 27

## Liikuntatoimen vuoden 2024 valinnat

LAPDno-2025-276

Valmistelija / lisätiedot:

Niko Savinainen, Liikunta- ja nuorisotoimenpäällikkö, niko.savinainen@lapua.fi

- 1 Kunnon kuntalaiset v. 1982 alkaen
- 2 Urheilijan stipendisääntö

Liikuntatoimi esittää hyvinvointilautakunnalle seuraavat valinnat:

1.  Lapuan paras urheilija
-    palkitaan hopealaatalla ja 200 €:n lahjakortilla
2.  Lupaavat nuoret urheilijat
-    lupaavat nuoret ovat valintahetkellä olleet 15-17-vuotiaita oman lajinsa lupauksia
-    palkitaan "lupaavan nuoren lautasella" sekä 100 €:n lahjakortilla
3.  Seuratoimijat, seuratoimijoiden valinnasta on tehty seuraavat linjaukset:
-    palkitaan vuosittain 2-5 seuratoimijaa
-    palkittavien joukossa tulee olla kummankin sukupuolen edustajia
-    palkittavat voivat olla valmentajia, ohjaajia, tuomareita jne.
-    palkittavien joukossa tulee olla myös nuoria seuratoimijoita
-    palkitaan "seuratoimijan lautasella" sekä 100 €:n lahjakortilla

## 4.  Kunnon kuntalainen

Vuoden valinnoista on julkaistu ilmoitus Lapuan Sanomissa 23.10.2024. Esitykset valittavista on pyydetty toimittamaan liikuntatoimistoon kirjallisina 30.11.2024 mennessä.

Yhteenveto esityksistä oheismateriaalina.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta kuulee liikunta- ja nuorisotoimenpäällikkö Niko Savinaista asiassa ja suorittaa seuraavat valinnat:

1. Lapuan paras urheilija
2. Lupaavat nuoret urheilijat
3. Seuratoimijat
4. Kunnon kuntalainen

## Päätös

## Liitteet

<!-- image -->

<!-- image -->

Lapuan kaupunki

Hyvinvointilautakunta

Hyvinvointilautakunta kuuli liikunta- ja nuorisotoimenpäällikkö Niko Savinaista asiassa ja suoritti seuraavat valinnat:

1. Lapuan paras urheilija: Valtteri Louko
2. Lupaavat nuoret urheilijat: Linnea Hirvelä, Aatu Ylimäki, Venni Kankaanpää, Sofia Marjamäki, Iines Sikkilä ja Aapo Ylimäki
3. Seuratoimijat: Tarja Kiviniemi, Julia Kallio, Juha Antila, Juha Sippola ja Jani Junno
4. Kunnon kuntalainen: Kai Mustonen

<!-- image -->

## § 28

## Nuori toimija 2024

LAPDno-2025-287

Valmistelija / lisätiedot:

Niko Savinainen, Liikunta- ja nuorisotoimenpäällikkö, niko.savinainen@lapua.fi

1 Vuoden nuori / nuori toimija tittelin saajat v.1994 alkaen

Nuori Toimija valinta on tehty vuodesta 2006 lähtien, sitä ennen 1994 valittiin Vuoden Nuori.

Nuori toimija  - Valintaperusteet: Nuori toimija voidaan valita kulttuuri- ja nuorisotyössä tai muussa harrastustoiminnassa tuloksellisesti ja pitkäjänteisesti toimiva nuori. Nuoren tulee olla lapualainen 15-20 -vuotias harrastustoiminnan aktiivi. Ehdotuksia voivat tehdä lapualaiset yhdistykset, yksityiset henkilöt sekä vapaaajanlautakunnan jäsenet.

Vuoden valinnoista on julkaistu ilmoitus Lapuan Sanomissa 23.10.2024. Esitykset valittavista on pyydetty toimittamaan liikuntatoimistoon kirjallisina 30.11.2024 mennessä.

Nuori Toimija on aiemmin palkittu Nuori Toimija lautasella sekä 100 euron lahjakortilla.

Aiemmat valinnat liitteenä. Yhteenveto esityksistä oheismateriaalina.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta kuulee liikunta- ja nuorisotoimenpäällikkö Niko Savinaista asiassa ja valitsee vuoden 2024 nuoren toimijan.

## Päätös

Hyvinvointilautakunta kuuli liikunta- ja nuorisotoimenpäällikkö Niko Savinaista asiassa ja valitsi vuoden 2024 Nuoreksi toimijaksi Nanna Nivukosken.

## Liitteet

<!-- image -->

<!-- image -->

## § 29

## Hankehaku / Liikunnan Siltaajat - Lapuan malli

LAPDno-2025-293

Valmistelija / lisätiedot:

Niko Savinainen, Liikunta- ja nuorisotoimenpäällikkö, niko.savinainen@lapua.fi

Opetus- ja kulttuuriministeriö on avannut 28.1.2025 valtionavustushaun "Suomi liikkeelle-ohjelman kehittämisavustus: Harrastamisen Suomen mallin liikuntaharrastuksesta polku seuratoimintaan". Avustuksella toimeenpannaan hallitusohjelman mukaista liikunnallisen elämäntavan ja toimintakyvyn poikkihallinnollista Suomi liikkeelle-ohjelmaa, jonka tavoitteena on kääntää liikkuminen kasvuun jokaisessa ikäryhmässä.

Avustuksella tuetaan hankkeita, joissa kehitetään lapsen tai nuoren liikuntaharrastamisen polkua eteenpäin koulupäivän yhteydessä tapahtuvasta harrastamisesta (Harrastamisen Suomen malli HSM) seuratoimintaan. Kohderyhmänä on perusopetuksen vuosiluokkien 1-9 oppilaat. Kehittämisavustuksiin on käytettävissä 2,6 miljoonaa euroa. Määräraha on osa Suomi liikkeelle-ohjelman rahoitusta. Hakuaika päättyy 4.3.2025 klo 16.15. Avustuspäätökset pyritään tekemään 30.4.2025 mennessä. Avustus on kertaluonteinen.

Lapuan kaupunki on valmistellut hakemuksen "Liikunnan Siltaajat - Lapuan malli". Hankkeessa kehitetään kolmiportainen malli, joka rakentaa sillan Harrastamisen Suomen mallin liikuntakerhojen ja seuratoiminnan välille. Painopisteenä ovat 1-4 luokkalaiset lapset, joiden harrastuspolku voi katketa kriittisessä iässä. Hankkeen tavoitteina on:

1. Luoda kestävä ja toimiva malli HSM-liikuntaharrastustoiminnan ja seuratoiminnan välille
2. Saada vähintään 50 uutta lasta ja nuorta siirtymään HSM-harrastuksista säännölliseen seuratoimintaan
3. Kehittää ja testata kolmiportaista korvausmallia (perustuki, toimintatuki, tulosbonus)
4. Kehittää monilajisuutta ja tarjota lapsille mahdollisuuksia kokeilla eri liikuntalajeja

5. Luoda yhteistyömalli, joka on sovellettavissa myös muissa kunnissa Kolmiportainen kehittämismalli sisältää:

1. Rakenteellinen kehittäminen (Perustuki)
2. Toiminnallinen kehittäminen (Toimintatuki)
3. Vaikuttavuuden kehittäminen (Tulosbonus)

Hankkeessa tehdään yhteistyötä paikallisten liikunta- ja urheiluseurojen kanssa sekä Etelä-Pohjanmaan Liikunta ja Urheilu ry:n kanssa. Hankkeen kokonaiskustannusarvio on 50 000 euroa, josta haettava valtionavustus on 40 000 euroa (80 %).

<!-- image -->

Lapuan kaupunki Hyvinvointilautakunta

<!-- image -->

Omarahoitusosuus 10 000 euroa (20 %) koostuu työpanoksesta, tilojen käytöstä sekä suorasta rahallisesta panostuksesta. Hankkeen toteutusaika on 1.8.2025-31.7.2026.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta merkitsee Lapuan kaupungin hankehaun "Liikunnan Siltaajat Lapuan malli" tiedokseen.

## Päätös

Hyvinvointilautakunta merkitsi Lapuan kaupungin hankehaun "Liikunnan Siltaajat Lapuan malli" tiedokseen.

<!-- image -->

## § 30

## Hankkeet 2025 / hyvinvointilautakunta

LAPDno-2025-278

Valmistelija / lisätiedot:

Tiina Lassila, Hallintosihteeri, tiina.lassila@lapua.fi

Hyvinvointilautakunnan alaisten toimijoiden hankkeet, tilanne 10.3.2025:

| Hankkeen kp ja nimi                                           | Rahoittaja                       | Rahoitus vuodelle 2025   |
|---------------------------------------------------------------|----------------------------------|--------------------------|
| 1081 / Hyvä opisto (laatu ja kehittämisavustus)               | Opetushallitus                   | 14.559,94                |
| 1082 / TEPKO (Opetustoimen henkilöstökoulutus)                | Opetushallitus                   | 8.408,09                 |
| 1085 / Taidetta, taitoja ja verkostoja- taidekoulu (Erasmus+) | Opetushallitus                   | 7.116,23                 |
| 6652 / Hiio hoi...seikkailu näköpiirissä                      | Länsi-Suomen aluehallintovirasto | 2.465,13                 |
| 6653 / 2asteen yhteys                                         | Länsi-Suomen aluehallintovirasto | 19.000,00                |
| 6875 / Maanpuolustuksen kannatussäätiö                        | Maanpuolustuksen kannatussäätiö  | 12.550,00                |
| 6876 / Nahistuneet naatit                                     | EP liitto / EAKR                 | tuloutetaan jälkikäteen  |
| 6878 / Isojen koneiden tarina                                 | Museovirasto                     | 5.724,45                 |
| 8175 / Liikkuva Lapua-aktiivista elämää yli sukupolvien       | Länsi-Suomen aluehallintovirasto | 15.000,00                |
| 8177 / Lasten liike                                           | Olympiakomitea                   | tuloutetaan jälkikäteen  |
| 8249 / Lasten ja nuorten paikallinen harrastustoiminta        | Länsi-Suomen aluehallintovirasto | 1.120,99                 |
| 8252 / Koulunuorisotyö Lapualla 2024- 2025                    | Länsi-Suomen aluehallintovirasto | 28.995,39                |

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta merkitsee hyvinvointilautakunnan alaisten toimijoiden hankkeet tiedokseen.

## Päätös

<!-- image -->

<!-- image -->

Pöytäkirja 13.03.2025

3/2025

Hyvinvointilautakunta merkitsi hyvinvointilautakunnan alaisten toimijoiden hankkeet tiedokseen.

<!-- image -->

## § 31

Talousarvion toteutuminen ajalta 1.1.-28.2.2025 / hyvinvointilautakunta (kuukausiraportti)

LAPDno-2024-881

Valmistelija / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi Tiina Lassila, Hallintosihteeri, tiina.lassila@lapua.fi

1 Ta 25 / hyvinvointilautakunta / käyttötalouden toteuma 1.1.-28.2.2025 2 Ta 25 / hyvinvointilautakunta / käyttötalouden toteuma toimialoittain 1.1.-28.2.2025 3 Ta 25 / hyvinvointilautakunta / investoinnit 11.-28.2.2025

Hyvinvointilautakunnan alaisten toimialojen talouden toteuma ajalta 1.1.-28.2.2025:

## KÄYTTÖTALOUS:

|                | TP 2024    | Tot. 02/2024   | Tot-%TA   | 2025       | Tot. 02/2025   | Tot-%   |
|----------------|------------|----------------|-----------|------------|----------------|---------|
| Toimintatuotot | 1.127.089  | 148.167        | 13,1      | 1.212.750  | 156.421        | 12,9    |
| Toimintakulut  | -7.152.838 | -1.169.563     | 16,4      | -7.665.453 | -1.202.129     | 15,7    |
| Toimintakate   | -6.025.748 | -1.021,396     | 17,0      | -6.452.703 | -1.045.708     | 16,2    |

## INVESTOINNIT:

|                 |   TA 2025 |   TOT 02/2025 | Tot-%   |
|-----------------|-----------|---------------|---------|
| Kansalaisopisto |       -10 |         0     | 0       |
| Kulttuuritoimi  |       -10 |        -8.189 | 81,9    |
| Liikuntatoimi   |       -20 |         0     | 0       |

Tarkemmat erittelyt liitteinä.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta merkitsee hyvinvointilautakunnan alaisten toimialojen talouden toteuman ajalta 1.1.-28.2.2025 tiedokseen.

## Päätös

Hyvinvointilautakunta kuuli hyväksyi sivistys- ja hyvinvointijohtajan ehdotuksen.

## Liitteet

## Lapuan kaupunki Hyvinvointilautakunta

<!-- image -->

<!-- image -->

## § 32

## Viranhaltijapäätökset / sivistys- ja hyvinvointijohtaja

Valmistelija / lisätiedot:

Tiina Lassila, Hallintosihteeri, tiina.lassila@lapua.fi

Lapuan kaupungin hallintosäännön 5 luvun 31 § 2 momentin mukaan lautakunnan alaisen toimielimen tai viranhaltijan on ilmoitettava lautakunnalle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista lautakunta on ilmoittanut, ettei se käytä otto-oikeuttaan.

Hyvinvointilautakunnan tiedoksi ilmoitetaan mahdollista lautakunnan otto-oikeuden käyttöä varten seuraavat sivistys- ja hyvinvointijohtajan viranhaltijapäätökset:

3.3.2025 § 3 Virkamatkamääräys / Anna-Kaarina Perko

- 10.3.2025 § 4 Virkamatkamääräys / Tuija Juppo

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunnan puheenjohtaja esittää ettei hyvinvointilautakunta käytä ottooikeutta edellä mainittujen viranhaltijapäätösten osalta.

## Päätös

Hyvinvointilautakunta päätti olla käyttämättä otto-oikeuttaan ja merkitsi tehdyt päätökset tiedokseen.

<!-- image -->

<!-- image -->

## § 33

## Viranhaltijapäätökset / hyvinvointilautakunnan alaiset toimijat

Valmistelija / lisätiedot:

Tiina Lassila, Hallintosihteeri, tiina.lassila@lapua.fi

Lapuan kaupungin hallintosäännön 5 luvun 31 § 2 momentin mukaan lautakunnan alaisen toimielimen tai viranhaltijan on ilmoitettava lautakunnalle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista lautakunta on ilmoittanut, ettei se käytä otto-oikeuttaan.

Hyvinvointilautakunnan tiedoksi ilmoitetaan mahdollista lautakunnan otto-oikeuden käyttöä varten seuraavat hyvinvointilautakunnan alaisten viranhaltijoiden viranhaltijapäätökset:

kulttuuripäällikkö:

14.2.2025 § 1 Vanhan Paukun museoiden aukioloajat 17.2.2025 alkaen

- 26.2.2025 § 2 Tapahtumalupa: Juhamatin konsertti 30.3.2025
- 26.2.2025 § 3 Tapahtumalupa: MLL Lapuan perhetapahtuma 10.6.2025

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta päättää mahdollisesta otto-oikeuden käyttämisestä edellä mainittujen viranhaltijapäätösten osalta.

## Päätös

Hyvinvointilautakunta päätti olla käyttämättä otto-oikeuttaan ja merkitsi tehdyt päätökset tiedokseen.

<!-- image -->

<!-- image -->

## § 34

## Ilmoitusasiat

Hyvinvointilautakunnan tiedoksi ilmoitetaan:

- 1) Hyvinvointilautakunnassa 22.1.2025 § 5 käsiteltyyn "Liikkuva Lapua - aktiivista elämää yli sukupolvien"-hankehakemukseen on tullut päätös 27.2.2025. Länsi- ja SisäSuomen aluehallintovirasto on myöntänyt hankkeelle valtionavustusta 15.000 €.
- 2) Yhteistyösopimus Etelä-Pohjanmaan perhekeskustoiminnan toteutuksesta kuntien, hyvinvointialueen, seurakuntien, järjestöjen ja oppilaitosten yhteistyönä. (Sopimus liitteineen oheismateriaalina)
- 3) Lapuan etsivän nuorisotyön Sovari 2024 -tulokset (oheismateriaalina)
- 4) Strategian toimenpiteiden tilannekatsaus kasvatuksen, koulutuksen ja vapaa-ajan toimialan osalta (oheismateriaalina)
- 5) Musiikkiopiston rehtorin valintatyöryhmän ensimmäinen kokous pidetään 13.3.2025 hyvinvointilautakunnan kokouksen jälkeen. Valintatyöryhmään kuuluu sivistys- ja hyvinvointijohtaja sekä hyvinvointilautakunta pl. nuorisovaltuuston edustaja.
- 6) Nuorisovaltuusto on järjestäytymiskokouksessaan 10.3.2025 nimennyt edustajat lautakuntiin. Hyvinvointilautakunnassa jatkaa Netta Nyrhilä.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta merkitsee ilmoitusasiat tiedokseen.

## Päätös

Hyvinvointilautakunta merkitsi ilmoitusasiat tiedokseen.

<!-- image -->

<!-- image -->

| Pöytäkirja   | 3/2025   | 20 ( 24)   |
|--------------|----------|------------|

## § 35 Muut asiat

Keskusteltiin ajankohtaisista asioista.

<!-- image -->

| Pöytäkirja   | 3/2025   | 21 ( 24)   |
|--------------|----------|------------|

## § 36 Seuraava kokous

Hyvinvointilautakunnan seuraava kokous pidetään 29.4.2025.

Lapuan kaupunki Hyvinvointilautakunta

<!-- image -->

## Muutoksenhakukielto

§23, §24, §25, §26, §29, §30, §31, §32, §33, §34, §35, §36

## Muutoksenhakukielto

Kuntalain 136 §:n mukaan tästä päätöksestä ei saa tehdä oikaisuvaatimusta eikä kunnallisvalitusta, koska päätös koskee vain valmistelua tai täytäntöönpanoa.

3/2025

<!-- image -->

## Lapuan kaupunki Hyvinvointilautakunta

## Oikaisuvaatimus

§27, §28

## Oikaisuvaatimusohje

Tähän päätökseen tyytymätön voi tehdä kirjallisen oikaisuvaatimuksen.

Päätökseen ei saa hakea muutosta valittamalla tuomioistuimeen.

## Oikaisuvaatimusoikeus

Oikaisuvaatimuksen saa tehdä:

- se, johon päätös on kohdistettu tai jonka oikeuteen, velvollisuuteen tai etuun päätös välittömästi vaikuttaa (asianosainen), sekä
- kunnan jäsen.

## Oikaisuvaatimusaika

Oikaisuvaatimus on tehtävä 14 päivän kuluessa päätöksen tiedoksisaannista.

Oikaisuvaatimus on toimitettava Lapuan kunnan kirjaamoon määräajan viimeisenä päivänä ennen kirjaamon aukiolojan päättymistä.

Asianosaisen katsotaan saaneen päätöksestä tiedon, jollei muuta näytetä, seitsemän päivän kuluttua kirjeen lähettämisestä.

Käytettäessä tavallista sähköistä tiedoksiantoa asianosaisen katsotaan saaneen päätöksestä tiedon, jollei muuta näytetä, kolmantena päivänä viestin lähettämisestä.

Kunnan jäsenen katsotaan saaneen päätöksestä tiedon seitsemän päivän kuluttua siitä, kun pöytäkirja on nähtävänä yleisessä tietoverkossa.

Tiedoksisaantipäivää ei lueta oikaisuvaatimusaikaan. Jos oikaisuvaatimusajan viimeinen päivä on pyhäpäivä, itsenäisyyspäivä, vapunpäivä, joulu- tai juhannusaatto tai arkilauantai, saa oikaisuvaatimuksen tehdä ensimmäisenä arkipäivänä sen jälkeen.

## Oikaisuvaatimusviranomainen:

Viranomainen, jolle oikaisuvaatimus tehdään:

Lapuan kaupungin hyvinvointilautakunta

Valtuustontie 8, 62100 Lapua

Sähköpostiosoite: kirjaamo@lapua.fi

Puhelinnumero: 06 438 4111

## Oikaisuvaatimuksen muoto ja sisältö

Oikaisuvaatimus on tehtävä kirjallisesti. Myös sähköinen asiakirja täyttää vaatimuksen kirjallisesta muodosta.

Oikaisuvaatimuksessa on ilmoitettava:

- päätös, johon haetaan oikaisua

<!-- image -->

<!-- image -->

- miten päätöstä halutaan oikaistavaksi
- millä perusteellä oikaisua vaaditaan

Oikaisuvaatimuksessa on lisäksi ilmoitettava tekijän nimi, kotikunta, postiosoite ja puhelinnumero. Jos oikaisuvaatimus voidaan antaa tiedoksi sähköisenä viestinä, yhteystietona pyydetään ilmoittamaan myös sähköpostiosoite.

## Pöytäkirja

Päätöstä koskevia pöytäkirjan otteita ja liitteitä voi pyytää Lapuan kunnan kirjaamosta.