<!-- image -->

Lapuan kaupunki

Tekninen lautakunta

Aika 12.11.2024, klo 16:00 - 16:46 Paikka Teknisen lautakunnan kokoushuone

## Käsitellyt asiat

## § 156 Kokouksen laillisuus ja päätösvaltaisuus § 157 Pöytäkirjan tarkastus § 158 Vahingonkorvausanomus vesihuoltolaitokselle / oikaisuvaatimus § 159 Anomus jätevesilaskun kohtuullistamiseksi § 160 Anomus joulukuusten myyntipaikasta § 161 Maankäyttösopimus / Puhdistamontie § 162 Täyttölupa, keittäjän toimi 55 % Kissankello § 163 Talousarvion 2024 toteutuminen 1.1.-31.10.2024, tekninen lautakunta (kuukausiraportti) § 164 Viranhaltijapäätökset / Tekninen toimiala § 165 Ilmoitusasiat § 166 Muut asiat

Pöytäkirja

12.11.2024

11/2024

1 (

19)

<!-- image -->

Lapuan kaupunki

Tekninen lautakunta

Saapuvilla olleet jäsenet

Lasse Rajala, puheenjohtaja Rauno Latvala, 1. varapuheenjohtaja Matti Kuusisaari Maiju Lemettinen Marko Makkonen Jaakko Ojanperä Pilvi-Maria Portin, varajäsen Hanne Ronkainen Jaana Tuuri

## Muut saapuvilla olleet

Sari Oja-Lipasti, Kaupunginhallituksen varaedustaja

Aaro Leppänen, Nuorisovaltuuston edustaja Mirva Korpi, Tekninen johtaja, esittelijä Kirsi Vesala, Hallintosihteeri, sihteeri

Poissa

Heli Häkkinen Esa Rintala, Kaupunginhallituksen edustaja

Allekirjoitukset

Lasse Rajala Puheenjohtaja Kirsi Vesala Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 15.11.2024 klo 12:29. Allekirjoituksen oikeellisuuden voi todentaa kirjaamosta.

Pöytäkirjan tarkastus Pöytäkirja on tarkastettu ja hyväksytty

13.11.2024

13.11.2024

Rauno Latvala Hanne Ronkainen

Pöytäkirjan nähtävänäolo Pöytäkirja nähtävillä Lapuan kaupungin verkkosivuilla tarkastamisen jälkeen, alkaen 15.11.2024.

Pöytäkirja

12.11.2024

11/2024

2 (

19)

<!-- image -->

| Lapuan kaupunki Tekninen lautakunta   | Pöytäkirja 12.11.2024   | 11/2024   | 3 ( 19)   |
|---------------------------------------|-------------------------|-----------|-----------|

<!-- image -->

## § 156

## Kokouksen laillisuus ja päätösvaltaisuus

Lapuan kaupungin hallintosäännön 16. luvun 119 § mukaan toimielin pitää kokouksensa päättämänään aikana ja päättämässään paikassa.

Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee hänelle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

Hallintosäännön 16. luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kuntalain 103 §:n 2 momentin mukaan lautakunta on päätösvaltainen, kun enemmän kuin puolet sen jäsenistä on läsnä.

## Ehdotus

Esittelijä: Mirva Korpi, Tekninen johtaja

Puheenjohtaja toteaa kokouksen lailliseksi ja päätösvaltaiseksi.

## Päätös

Puheenjohtaja totesi kokouksen lailliseksi ja päätösvaltaiseksi.

<!-- image -->

<!-- image -->

## Lapuan kaupunki

Tekninen lautakunta

## § 157 Pöytäkirjan tarkastus

Lapuan kaupungin hallintosäännön 16. luvun 140 §:n 3 momentin mukaan pöytäkirja tarkastetaan toimielimen päättämällä tavalla.

Pöytäkirja voidaan allekirjoittaa ja tarkastaa sähköisesti.

Pöytäkirjan tarkastusvuorossa ovat Rauno Latvala ja Hanne Ronkainen.

## Ehdotus

Esittelijä: Mirva Korpi, Tekninen johtaja

Lautakunta valitsee keskuudestaan kaksi pöytäkirjan tarkastajaa.

## Päätös

Pöytäkirjan tarkastajiksi valittiin Rauno Latvala ja Hanne Ronkainen.

<!-- image -->

<!-- image -->

## § 158

## Vahingonkorvausanomus vesihuoltolaitokselle / oikaisuvaatimus

LAPDno-2024-299

Valmistelija / lisätiedot: Ulpu Viimaluoto ulpu.viimaluoto@lapua.fi Kunnallistekniikan suunnittelija

Lapuan kaupungin kunnallisteknisille palveluille on jätetty korvausvaatimus 23.9.2024, joka liittyy 9. helmikuuta 2024 tapahtuneeseen vesivahinkoon omakotitalossa. Omakotitalo 2- vesivahingon korjaaminen on saatu kaupungin toimesta valmiiksi syyskuussa 2024. Omakotitalon omistajan korvausvaatimus on 15 560,63 €. Korvausvaatimus pitää sisällään vesivahingon aikaiset sähkölaskut, vahingoittunutta irtaimistoa, tehtyä työtä ja mainehaittaa.

Vesivahingon selvitys- ja korjaustöiden ajaksi kaupunki kustansi täysimääräisesti omakotitalo 2 -asukkaille väliaikaismajoituksen, joka piti sisällään sähkö- ja vesimaksut.

Kunnallistekniikan päällikön tekemän päätöksen 10.10.2024 § 44 mukaan omakotitalo 2- vesivahingon aikaiset sähkölaskuista korvataan puolet (50%) pois lukien sähköliittymän perusmaksut, sähkölaskujen korvaussumma on 375,01 € sis. alv. Irtaimistosta korvataan täysimääräisesti pyykinpesukone, henkilövaaka, varsiimuri,matot, kirjahylly ja vitriini yhteensä 3219,00 € sis. alv. Turvakengissä ja syöttötuolissa on huomioitu ikävähennys ja niistä korvataan puolet (50%), yhteensä 100,00 € sis. alv. Korvattava kokonaissumma on 3694,01 € sis. alv.

Päätöksen mukaan ulko-oven sekä takan tuhka- ja pesäluukun korjauksen hoitaa ja kustantaa Lapuan kaupunki. Ilmalämmityksen jakolaatikoiden puhdistusta ja töitä, huonekalujen jalkojen huopatyynyjä ja tehtyä työtä ei korvata. Mainehaittaa ei välillisenä vahinkona korvata.

Päätös perustui FINE Vakuutus- ja rahoitusneuvonnan ohjeistukseen. Irtaimistossa on huomioitu mahdolliset ikävähennykset, jälleenhankinta-arvo ja päivänarvo.

Viranhaltijapäätöksestä tehtiin oikaisuvaatimus 11. lokakuuta 2024. Oikaisuvaatimuksessa vaaditaan sähkön kulutuksen korvaamista täysimääräisesti, vahinkotapahtumaan liittyvien töiden korvaamista (tavaroiden siirto ja pesu) sekä takan ja ulko-oven korjaamista tai korvaamista.

## Ehdotus

Esittelijä: Mirva Korpi, Tekninen johtaja

Tekninen lautakunta hyväksyy oikaisuvaatimuksen seuraavasti:

1. Vahinkotapahtumaan liittyvät matkat korvataan Verohallinnon matkakorvausohjeiden mukaisesti. Matkakorvaus autolle ja kärrylle on yhteensä 0,67 €/km, joten matkakorvausta 80 km matkalle on yhteensä 53,60 €.

2.

## Lapuan kaupunki

Tekninen lautakunta

<!-- image -->

<!-- image -->

## Lapuan kaupunki

Tekninen lautakunta

2. Vahinkotapahtumaan littyvää omaa työtä ei korvata.
3. Kiinteistön sähkölaskut korvataan 100 % pois lukien sähköliittymän perusmaksut yhteensä 791,43 €.
4. Takan tuhka- ja pesäluukku on korjattu.
5. Ulko-oven korjausprosessi on meneillään ja sen hoitaa ja kustantaa Lapuan kaupunki.

Lapuan kaupunki maksaa vahingonkorvausta yhteensä 4164,03 € vahinkotapahtuman johdosta.

## Perustelut:

Vesihuoltolain 28 §:n mukaan vesihuoltolaitos on velvollinen korvaamaan vesihuollossa tai huleveden viemäröinnissä olevasta virheestä henkilölle taikka yksityiseen käyttöön tai kulutukseen tarkoitetulle ja vahinkoa kärsineen pääasiassa sellaiseen tarkoitukseen käyttämälle omaisuudelle aiheutuneen vahingon.

Lapuan kaupunki on hoitanut vahinkotapahtumaan liittyvät työt ja työn tilaamisen kiinteistön omistajan puolesta. Oman työn osuutta ei korvata. Vahinkotapahtumaan liittyviin työtehtäviin, joita kiinteistönomistaja on hoitanut, liittyy matkakuluja ja kohtuullista on korvata kiinteistömistajalle näistä matkakuluista aiheutuneet kustannukset.

Omakotitalon sähkönkulutusta on tarkasteltu edellisen vuoden samalta ajanjaksolta ja sähkönkulutus on ollut vähäistä. Sähkön kulutus on kasvanut remontin korjaustöiden takia ja sähkölaitteet eivät ole olleet käytössä. Suurinosa sähköstä on kulunut kuivaimien ja rakennustöiden takia.

Takan tuhka- ja pesäluukku on korjattu Lapuan kaupungin toimesta ja ulko-oven korjaus on meneillään. Lapuan kaupunki on korvannut nämä täysimääräisesti.

## Päätös

Lautakunta hyväksyi ehdotuksen.

<!-- image -->

## § 159

## Anomus jätevesilaskun kohtuullistamiseksi

LAPDno-2024-703

Valmistelija / lisätiedot: Ulpu Viimaluoto ulpu.viimaluoto@lapua.fi Kunnallistekniikan suunnittelija

Tekniselle lautakunnalle on 22.9.2024 jätetty jätevesimaksua koskeva kohtuullistamisanomus. Vesilasku perustuu asiakkaan ilmoittamaan mittarilukemaan. Vesilaskun mukaan kiinteistön veden kulutus on ollut 23.12.2022-24.7.2024 välisenä aikana 1468 m3. Kiinteistön veden kulutus on ollut 2003 alkaen keskimäärin noin 70 m3/v. Kiinteistö on ollut asumaton tammikuusta 2024. Hyvitystä on haettu jätevesilaskun osalta siten, että jätevettä laskutettaisiin ko. aikana 67 m3, koska on ollut vesivuoto useamman vuoden ajan ja vuotovesi ei ole mennyt jätevesiviemäriverkostoon. Anomuksen mukaan rakennuksen vanhan ja uuden osan välisessä vesiputkistossa on ollut vuoto. Tämä vesijohto ei ole ollut käytössä, eikä kyseistä rakennuksen osaa ole käytetty asumiseen eikä siellä ole viemäröintiä, joten vuotanut vesi on kulkeutunut rakennuksen alapohjan kautta maaperään.

Koska vesi ei ole mennyt jätevesiviemäriin, voidaan jätevesimaksua hyvittää. Tällaisissa tapauksissa on vesihuoltolaitos vakiintuneen tavan mukaan hyvittänyt jätevesimaksua. Jätevesimaksua hyvitetään 1.401 m :n osalta yhteensä 4.603,69 € sis. 3 alv 24 %.

## Ehdotus

Esittelijä: Mirva Korpi, Tekninen johtaja

Lautakunta päättää, että asiakkaalle hyvitetään jätevesimaksusta 4603,69 € sis. alv 24 %.

## Päätös

Lautakunta hyväksyi ehdotuksen.

Lapuan kaupunki Tekninen lautakunta

11/2024 8 (

19)

<!-- image -->

## § 160

## Anomus joulukuusten myyntipaikasta

LAPDno-2023-832

Valmistelija / lisätiedot: Mirva Korpi mirva.korpi@lapua.fi Tekninen johtaja

Manteres´ Oy on jättänyt anomuksen joulukuusien myyntipaikasta Pyhälahden aukiolla vuosille 2024-2028 (5 vuotta).

Kyseinen yritys on myynyt joulukuusia Pyhälahden aukiolla jo useiden vuosien ajan. Jatkuvuuden turvaamiseksi Manteres' Oy esittää viiden vuoden sopimusaikaa aikaisempien vuosien 1-vuotisten sopimusten sijaan. Lupaa joulukuusien myymiseen haetaan vuosittain 13.-22.12. väliselle ajalle.

## Ehdotus

Esittelijä: Mirva Korpi, Tekninen johtaja

Manteres'  Ky voi järjestää joulukuusien myyntitapahtuman Pyhälahden aukiolla vuosittain seuraavien viiden (5) vuoden ajan eli vuosina 2024-2028. Vuosittainen myyntiaika on 13.-22.12.

Manteres' Ky:n tulee huolehtia muista mahdollisista viranomaisluvista. Alue tulee pitää siistinä myyntitapahtuman ajan ja siistiä tapahtuman jälkeen.

Myyntipaikasta peritään vuosittain hinnaston mukainen maksu.

Päätöksen perustelu:

Lapuan kaupungin hallintosäännön liitteen 3 mukaan tekninen lautakunta päättää suostumuksesta kadun, yleisen alueen, kiinteistön pihan ja muun kaupungin omistaman alueen antamisesta muuhun käyttöön yli kuuden (6) kuukauden ajaksi ja siitä määrättävästä korvauksesta.

## Päätös

Lautakunta hyväksyi ehdotuksen.

## Lapuan kaupunki Tekninen lautakunta

<!-- image -->

11/2024

9 ( 19)

<!-- image -->

## § 161

## Maankäyttösopimus / Puhdistamontie

LAPDno-2024-808

Valmistelija / lisätiedot: Mirva Korpi mirva.korpi@lapua.fi Tekninen johtaja

Lapuan Jätevesi Oy hakee lupaa 501 kWp kokoisen aurinkosähkövoimalan rakentamiseen kiinteistölle 408-16-1601-1. Aurinkovoimala sijoittuu osittain kiinteistölle 408-401-1-250. Kiinteistön omistaa Lapuan kaupunki. Rakennuslupa voidaan myöntää toisen kiinteistölle, mikäli rakennushankkeeseen ryhtyvällä on kiinteistönomistajan lupa rakentaa alueelle.

Asemapiirros oheismateriaalina.

Lapuan kaupungin hallintosäännön mukaan tekninen lautakunta päättää suostumuksesta kadun, yleisen alueen, kiinteistön pihan ja muun kaupungin omistaman alueen antamisesta muuhun käyttöön yli 6 kk ajaksi ja siitä määrättävästä korvauksesta.

## Ehdotus

Esittelijä: Mirva Korpi, Tekninen johtaja

Tekninen lautakunta myöntää luvan aurinkovoimalan rakentamiseen asemapiirroksen mukaisesti Lapuan Jätevesi Oy:lle. Rakentaminen edellyttää puuston poistamista alueelta. Puunmyyntitulot tulee tulouttaa Lapuan kaupungille, Toiminnan päättyttyä alue tulee ennallistaa.

Lapuan hallintosäännön mukaan tekninen lautakunta päättää suostumuksesta kadun, yleisen alueen, kiinteistön pihan ja muun kaupungin omistaman alueen antamisesta muuhun käyttöön yli 6 kk ajaksi ja siitä määrättävästä korvauksesta.

## Päätös

Lautakunta hyväksyi ehdotuksen.

Pöytäkirjamerkintä:  Jaana Tuuri ilmoitti olevansa esteellinen (yhteisöjäävi) ja poistui kokoushuoneesta asian käsittelyn ja päätöksenteon ajaksi.

## Lapuan kaupunki Tekninen lautakunta

<!-- image -->

11/2024

10 ( 19)

<!-- image -->

## § 162

## Täyttölupa, keittäjän toimi 55 % Kissankello

LAPDno-2024-65

Valmistelija / lisätiedot: Leena Luomanen leena.luomanen@lapua.fi Palvelupäällikkö

Yläkoulun keittäjä on irtisanoutunut 1.12.2024 alkaen. Kissankellon päiväkodilla osaaikaisena keittäjänä toimiva siirtyy kyseiseen tehtävään ja näin vapautuu keittäjän (55 %) toimi Kissankellon päiväkodilta 1.12.2024 alkaen. Kissankellon päiväkoti tuottaa ruokapalvelut kyseiselle yksikölle. Yksikkö on vuorohoitopaikka, toimintaa myös viikonloppuisin. Keittiön tuotanto perustuu työmäärälaskentaan, toimen täyttäminen on välttämätöntä.

Täyttölupaa pyydetään 1.12.2024 alkaen.

Lapuan kaupungin hallintosäännön 36 §:n mukaan kaupunginhallitus myöntää toimien täyttöluvat.

## Ehdotus

Esittelijä: Mirva Korpi, Tekninen johtaja

Tekninen lautakunta esittää kaupunginhallitukselle, että se myöntää täyttöluvan keittäjän toimelle (55 %) 1.12.2024 alkaen.

## Päätös

Lautakunta hyväksyi ehdotuksen.

Lapuan kaupunki Tekninen lautakunta

<!-- image -->

11/2024

11 ( 19)

<!-- image -->

## § 163

Talousarvion 2024 toteutuminen 1.1.-31.10.2024, tekninen lautakunta (kuukausiraportti)

LAPDno-2024-47

Valmistelija / lisätiedot: Kirsi Vesala kirsi.vesala@lapua.fi

Hallintosihteeri

Kaupunginhallitus on kokouksessaan 18.12.2023 § 401 velvoittanut lautakuntia ja sen alaisia viranhaltijoita seuraamaan talousarvionsa toteutumista kuukausittain täytäntöönpano-ohjeiden mukaisesti. Raportissa on selvitettävä, mihin konkreettisiin toimenpiteisiin on ryhdytty, jos määrärahat uhkaavat ylittyä.

Kaupunginhallitukselle on saatettu tiedoksi teknisen toimialan käyttötalouden ylitysuhat (kh 8.4.2024 ja kh 2.9.2024).

Teknisen toimialan toteutumaraportit sekä käyttötalouden että investointien osalta oheismateriaalina.

## Ehdotus

Esittelijä: Mirva Korpi, Tekninen johtaja

Lautakunta merkitsee toteutumat tiedokseen.

## Päätös

Lautakunta hyväksyi ehdotuksen.

## Lapuan kaupunki Tekninen lautakunta

<!-- image -->

11/2024

12 ( 19)

<!-- image -->

## § 164

## Viranhaltijapäätökset / Tekninen toimiala

Valmistelija / lisätiedot:

Kirsi Vesala kirsi.vesala@lapua.fi

Hallintosihteeri

Lapuan kaupungin hallintosäännön 5 luvun 31 § 2 momentin mukaan lautakunnan alaisen toimielimen tai viranhaltijan on ilmoitettava lautakunnalle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista lautakunta on ilmoittanut, ettei se käytä otto-oikeuttaan.

Kuntalain 92 §:n mukaan asia on otettava ylemmän toimielimen käsiteltäväksi sen ajan kuluessa, jossa 134 §:ssä tarkoitettu oikaisuvaatimus päätöksestä on tehtävä.

Teknisen lautakunnan tiedoksi ilmoitetaan mahdollista lautakunnan otto-oikeuden käyttöä varten seuraavat teknisen toimialan viranhaltijoitten tekemät viranhaltijapäätökset:

## Tekninen johtaja

- Energiajhallintajärjestelmän hankinta / 30.10.2024 § 34

## Kunnallistekniikan päällikkö

- Vesivahinkokorjaustyön hankinta / 5.11.2024 § 46
- Poutun koulun leikkivälineiden hankinta / 8.11.2024 § 47

## Rakennuttajainsinööri / vt. kiinteistöpäällikkö

- Rahkatie 3 / Purku-urakka / 31.10.2024 § 10

## Ehdotus

Esittelijä: Mirva Korpi, Tekninen johtaja

Tekninen lautakunta päättää mahdollisesta otto-oikeuden käyttämisestä edellä mainittujen viranhaltijapäätösten osalta.

## Päätös

Lautakunta päätti olla käyttämättä otto-oikeuttaan ja merkitsi tehdyt päätökset tiedokseen.

## Lapuan kaupunki Tekninen lautakunta

<!-- image -->

11/2024

13 ( 19)

<!-- image -->

## § 165

## Ilmoitusasiat

Teknisen lautakunnan tiedoksi ilmoitetaan:

1. Kaupunginhallitus 21.10.2024 § 148: Kiinteistömestarin toimen täyttäminen / täyttölupa (1.1.2025 alkaen).

## Ehdotus

Esittelijä: Mirva Korpi, Tekninen johtaja

Lautakunta merkitsee ilmoitusasiat tiedokseen.

## Päätös

Lautakunta hyväksyi ehdotuksen.

## Lapuan kaupunki Tekninen lautakunta

<!-- image -->

11/2024

14 ( 19)

<!-- image -->

## § 166 Muut asiat

Lapuan kaupunki

Tekninen lautakunta

Pöytäkirja

12.11.2024

1. Uuden uimahallin suunnittelutoimikunnan ajankohtaiset asiat
2. Vaurioituneet katuvalot
3. Pyörätiet

11/2024

15 (

19)

<!-- image -->

## Lapuan kaupunki Tekninen lautakunta

## Kunnallisvalitus

§158

## Kunnallisvalitusohje

Kunnallisvalituksen saa tehdä se, johon päätös on kohdistettu tai jonka oikeuteen, velvollisuuteen tai etuun päätös välittömästi vaikuttaa (asianosainen) sekä kunnan jäsen. Oikaisuvaatimuksen johdosta annettuun päätökseen saa hakea muutosta kunnallisvalituksin vain se, joka on tehnyt oikaisuvaatimuksen. Mikäli päätös on oikaisuvaatimuksen johdosta muuttunut, saa päätökseen hakea muutosta kunnallisvalituksin myös asianosainen sekä kunnan jäsen. 1)

Valituksen saa tehdä sillä perusteella, että päätös on syntynyt virheellisessä  järjestyksessä, päätöksen tehnyt viranomainen on ylittänyt toimivaltansa tai päätös on muuten lainvastainen.

Tähän päätökseen voi hakea muutosta kirjallisesti. Myös sähköinen asiakirja täyttää vaatimuksen kirjallisesta muodosta. Valitusaika 30 päivää.

Valitusviranomainen: Vaasan hallinto-oikeus, Korsholmanpuistokko 43, pl 204, 65101 VAASA

Sähköposti: vaasa.hao@oikeus.fi, telekopio: 029 564 2760

Valituksen voi tehdä myös hallinto- ja erityistuomioistuinten asiointipalvelussa osoitteessa https://asiointi.oikeus.fi/hallintotuomioistuimet

Valitus on toimitettava Vaasan hallinto-oikeudelle valituksen määräpäivänä virka-ajan loppuun klo 16.15 mennessä.

## Valituskirjelmässä on ilmoitettava

- päätös, johon haetaan muutosta
- miltä kohdin päätökseen haetaan muutosta ja mitä muutoksia siihen vaaditaan tehtäväksi
- muutosvaatimuksen perusteet
- mihin valitusoikeus perustuu, jos valituksen kohteena oleva päätös ei kohdistu valittajaan.

Valituskirjelmässä on ilmoitettava valittajan nimi ja kotikunta. Jos valittajan puhevaltaa käyttää hänen laillinen edustajansa tai asiamiehensä tai jos valituksen laatijana on joku muu henkilö, valituskirjelmässä on ilmoitettava myös tämän nimi ja kotikunta. Lisäksi on ilmoitettava postiosoite ja puhelinnumero, joihin asiaa koskevat ilmoitukset valittajalle voidaan toimittaa.

Valituksessa on ilmoitettava se postiosoite ja mahdollinen muu osoite, johon oikeudenkäyntiin liittyvät asiakirjat voidaan lähettää (prosessiosoite).

Valituskirjelmään on liitettävä päätös, josta valitetaan, alkuperäisenä tai jäljennöksenä sekä todistus siitä, minä päivänä päätös on annettu tiedoksi tai muu selvitys valitusajan alkamisen ajankohdasta.

11/2024

16 ( 19)

<!-- image -->

## Lapuan kaupunki

Tekninen lautakunta

Valituskirjelmään on liitettävä asiakirjat, joihin valittaja vetoaa vaatimuksensa tueksi, jollei niitä ole jo aikaisemmin toimitettu viranomaiselle. Asiamiehen on liitettävä valtakirja sen mukaan kuin Laki oikeudenkäynnistä hallintoasioissa 32 §:ssä säädetään.

Valitusasiakirjat on toimitettava valitusviranomaiselle ennen valitusajan päättymistä. Jos valitusajan viimeinen päivä on pyhäpäivä, itsenäisyyspäivä, vapunpäivä, joulu- tai juhannusaatto tai arkilauantai, saa valitusasiakirjat toimittaa valitusviranomaiselle ensimmäisenä sen jälkeisenä arkipäivänä. Omalla vastuulla valitusasiakirjat voi lähettää postitse tai lähetin välityksellä. Postiin valitusasiakirjat on jätettävä niin ajoissa, että ne ehtivät perille valitusajan viimeisenä päivänä ennen viraston aukioloajan päättymistä.

Tuomioistuimaksulain (1455/2015) nojalla muutoksenhakijalta peritään hallintooikeudessa kulloinkin voimassa oleva oikeudenkäytimaksu (270 euroa).

11/2024

17 ( 19)

<!-- image -->

## Lapuan kaupunki

Tekninen lautakunta

## Muutoksenhakukielto

§156, §157, §162, §163, §164, §165

## Muutoksenhakukielto

Koska päätös koskee vain valmistelua tai täytäntöönpanoa, Kuntalain 136 §:n nojalla tästä päätöksestä ei saa tehdä oikaisuvaatimusta eikä kunnallisvalitusta.

Pöytäkirja

12.11.2024

11/2024

18 ( 19)

<!-- image -->

## Lapuan kaupunki

Tekninen lautakunta

## Oikaisuvaatimus

§159, §160, §161

## Oikaisuvaatimusohje

Päätökseen tyytymätön voi tehdä kirjallisen oikaisuvaatimuksen. Oikaisuvaatimuksen saa tehdä se, johon päätös on kohdistettu tai jonka oikeuteen, velvollisuuteen tai etuun päätös välittömästi vaikuttaa (asianosainen) sekä kunnan jäsen.

## Oikaisuvaatimusviranomainen

Viranomainen, jolle oikaisuvaatimus tehdään:

Lapuan kaupunki, tekninen lautakunta, Poutuntie 8, 62100 Lapua

sähköposti: kirjaamo@lapua.fi

## Oikaisuvaatimusaika ja sen alkaminen

Oikaisuvaatimus on tehtävä 14 päivän kuluessa päätöksen tiedoksisaannista. Kunnan jäsenen katsotaan saaneen päätöksestä tiedon seitsemän päivän kuluttua siitä, kun pöytäkirja on asetettu yleisesti nähtäväksi. Asianosaisen katsotaan saaneen päätöksestä tiedon, jollei muuta näytetä, seitsemän päivän kuluttua kirjeen lähettämisestä, saantitodistuksen osoittamana aikana tai erilliseen tiedoksisaantitodistukseen merkittynä aikana.

Käytettäessä tavallista sähköistä tiedoksiantoa asianosaisen katsotaan saaneen päätöksestä tiedon, jollei muuta näytetä, kolmantena päivänä viestin lähettämisestä.

## Oikaisuvaatimuksen sisältö ja toimittaminen

Oikaisuvaatimuksesta on käytävä ilmi vaatimus perusteluineen ja se on tekijän allekirjoitettava. Oikaisuvaatimus on toimitettava oikaisuvaatimusviranomaiselle ennen oikaisuvaatimusajan päättymistä.

<!-- image -->

11/2024

19 ( 19)