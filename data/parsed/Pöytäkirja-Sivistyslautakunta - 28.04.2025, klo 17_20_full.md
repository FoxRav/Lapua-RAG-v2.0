<!-- image -->

Lapuan kaupunki

Sivistyslautakunta

Pöytäkirja

28.04.2025

| Aika             | 28.04.2025, klo 17:20 - 18:18                                                                              |
|------------------|------------------------------------------------------------------------------------------------------------|
| Paikka           | Kaupungintalo, valtuustosali                                                                               |
| Käsitellyt asiat | Käsitellyt asiat                                                                                           |
| § 57             | Kokouksen laillisuus ja päätösvaltaisuus                                                                   |
| § 58             | Pöytäkirjan tarkastus                                                                                      |
| § 59             | Esityslistan hyväksyminen                                                                                  |
| § 60             | Oppilasmäärät/-ennusteet / palveluverkkolinjaus                                                            |
| § 61             | Täyttölupa koulunkäynninohjaajien 5 kpl toimien täyttämiseen 1.8.2025 alkaen toistaiseksi                  |
| § 62             | Itsemaksavilta matkustajilta koulukuljetuksissa perittävät maksut 1.8.2025 alkaen                          |
| § 63             | Talousarvion ja toiminnan toteutuminen ajalta 1.1.-31.3.2025 / sivistyslautakunta (neljännesvuosiraportti) |
| § 64             | Viranhaltijapäätökset / sivistyslautakunnan alaiset toimijat                                               |
| § 65             | Viranhaltijapäätökset / sivistys- ja hyvinvointijohtaja                                                    |
| § 66             | Ilmoitusasiat                                                                                              |
| § 67             | Muut asiat                                                                                                 |
| § 68             | Seuraava kokous                                                                                            |

5/2025

1 (

21)

<!-- image -->

Lapuan kaupunki

Sivistyslautakunta

Saapuvilla olleet jäsenet Ilpo Ulvinen, puheenjohtaja Simo Ikola, 1. varapuheenjohtaja Eeva Jylhä Henry Kivistö Samuli Kylkisalo Marjo Lakso Pauliina Luomala Hanna Peräaho Hannu Saarela

## Muut saapuvilla olleet

Carita Jussinmäki, Opetuspäällikkö, saapui 17:50, poistui 17:56 Mika Kamunen, Sivistys- ja hyvinvointijohtaja, esittelijä Tiina Lassila, Hallintosihteeri, sihteeri

Poissa

Riitta Kangasluoma, Kaupunginhallituksen edustaja Aaro Leppänen, Nuorisovaltuuston edustaja Ville Hurskainen, Nuorisovaltuuston varaedustaja

Allekirjoitukset

Ilpo Ulvinen

Puheenjohtaja

Tiina Lassila Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 29.04.2025 klo 22:55. Allekirjoituksen oikeellisuuden voi todentaa kirjaamosta.

Pöytäkirjan tarkastus

Pöytäkirja on tarkastettu ja hyväksytty

Pauliina Luomala

Pöytäkirjan nähtävänäolo

Pöytäkirja 28.04.2025

Henry Kivistö

5/2025

2 ( 21)

<!-- image -->

| Lapuan kaupunki Sivistyslautakunta   | Pöytäkirja 28.04.2025   | 5/2025   | 3 ( 21)   |
|--------------------------------------|-------------------------|----------|-----------|

<!-- image -->

## § 57

## Kokouksen laillisuus ja päätösvaltaisuus

Lapuan kaupungin hallintosäännön 16 luvun 119 §:n mukaan toimielin pitää kokouksensa päättämänään aikana ja päättämässään paikassa.

Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

Puheenjohtaja voi peruuttaa kokouksen.

Hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kuntalain 103 §:n 2 momentin mukaan lautakunta on päätösvaltainen, kun enemmän kuin puolet sen jäsenistä on läsnä.

## Päätös

Sivistyslautakunta totesi kokouksen lailliseksi ja päätösvaltaiseksi.

Pöytäkirjamerkintä: Ennen kokouksen alkua sivistyslautakunta ja viranhaltijat olivat kutsuttuna OAJ:n Lapuan paikallisyhdistyksen keskustelutilaisuudessa.

<!-- image -->

<!-- image -->

## § 58

## Pöytäkirjan tarkastus

Lapuan kaupungin hallintosäännön 16 luvun 140 §:n 3 momentin mukaan pöytäkirja tarkistetaan toimielimen päättämällä tavalla.

Sivistyslautakunta voi päättää pöytäkirjan tarkistamisesta kiireellisissä asioissa tarvittaessa myös erikseen.

Sivistyslautakunnan sihteeri ilmoittaa kokouksessa kulloinkin pöytäkirjan tarkastusvuorossa olevat jäsenet niin, että tarkastusvuorot jakautuvat jäsenille tasapuolisesti koko valtuustokauden ajalle.

Pöytäkirja allekirjoitetaan sähköisesti.

## Päätös

Tämän kokouksen pöytäkirjantarkastajiksi valittiin Pauliina Luomala ja Henry Kivistö.

<!-- image -->

<!-- image -->

## § 59

## Esityslistan hyväksyminen

Lapuan kaupungin hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kokouskutsussa on ilmoitettava kokouksen aika ja paikka sekä siinä käsiteltävät asiat ( ) asialista .

Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä.

Kokouskutsu lähetetään jäsenille ja muille, joilla on läsnäolo-oikeus tai -velvollisuus, toimielimen päättämällä tavalla.

## Päätös

Sivistyslautakunta hyväksyi esityslistan.

<!-- image -->

<!-- image -->

## § 60

## Oppilasmäärät/-ennusteet / palveluverkkolinjaus

LAPDno-2024-823

Valmistelija / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi

1 Oppilasennuste 2024-2030(2031) 15.12.2024

Lapuan kaupunginvaltuusto on 9.12.2024 § 86 pitämässään kokouksessa päättänyt seuraavan linjauksen alakoulujen palveluverkon tarkasteluun pohjautuen oppilasmääriin alakouluissa:

Mikäli koulun 1.-6. luokkalaisten oppilasmäärä on alle 35 oppilasta kahtena lukuvuotena peräkkäin, niin toiminta lakkaa seuraavan lukuvuoden alussa (1.8. alkaen). Laskentapäivät ovat 15.12.2024 ja jatkossa aina 20.9. (esim. 20.9.2025, 20.9.2026 jne). Myös yksittäisten alakoulujen merkittävät investointitarpeet otetaan osaksi kokonaisarviointia.

Ensimmäisen laskentapäivän 15.12.2024 koulukohtaiset oppilasmäärät/-ennusteet liitteessä. Kyseinen liite on ollut sivistyslautakunnan kokouksessa 18.12.2024 §142 oheismateriaalina. Toinen laskentapäivä on 20.9.2025.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta merkitsee asian tiedokseen.

## Päätös

Sivistyslautakunta keskusteli asiasta ja merkitsi sen tiedokseen.

## Liitteet

<!-- image -->

<!-- image -->

## § 61

## Täyttölupa koulunkäynninohjaajien 5 kpl toimien täyttämiseen 1.8.2025 alkaen toistaiseksi

LAPDno-2025-64

Valmistelija / lisätiedot:

Carita Jussinmäki, Opetuspäällikkö, carita.jussinmaki@lapua.fi

Opetuksen järjestäjällä tulee olla opetuksen järjestämismuoto huomioon ottaen riittävä määrä koulunkäyntiavustajia (PoL §37). Lapuan kaupungin perusopetuksessa työskentelevien koulunkäynninohjaajien määrä on vakiintunut noin 30 työntekijään. Tällä hetkellä vakituisessa työsuhteessa työskentelee 19 koulunkäynninohjaajaa. Määräaikaisten työntekijöiden määrä on suuri. Täten on tarpeen täyttää vakituisesti koulunkäynninohjaajan toimia.

Koulunkäynninohjaajien tehtäviin Liuhtarin koulun polkuluokilla tarvitaan henkilöitä, joilla on edellytykset suorittaa myös hoidollisia tehtäviä. Näissä toimissa vaaditaan lähihoitajan tutkinto. Jotta oppilaiden ohjaus ja hoidollinen tuki sekä aamu- ja iltapäivätoiminta voidaan toteuttaa, tulee Liuhtarin koululla täyttää vakituisesti 1.8.2025 alkaen kaksi koulunkäynninohjaaja tointa, joiden hoitamisen edellytyksenä on lähihoitajan tutkinto.

Lisäksi ehdotetaan kolmen muun koulunkäynnin ohjaajan toimen täyttämistä vakituisesti 1.8.2025 alkaen.

Talousarviossa on varaus kyseisiin työsuhteisiin.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta pyytää kaupunginhallitukselta täyttölupaa koulunkäynninohjaajien 5 kpl toimien täyttämiseen 1.8.2025 alkaen toistaiseksi.

## Päätös

Sivistyslautakunta kuuli opetuspäällikkö Carita Jussinmäkeä asiassa ja hyväksyi sivistys- ja hyvinvointijohtajan ehdotuksen.

<!-- image -->

<!-- image -->

## § 62

## Itsemaksavilta matkustajilta koulukuljetuksissa perittävät maksut 1.8.2025 alkaen

LAPDno-2022-688

Valmistelija / lisätiedot:

Tiina Lassila, Hallintosihteeri, tiina.lassila@lapua.fi Mika Kamunen, Sivistys- ja hyvinvointijohtaja, mika.kamunen@lapua.fi

Itsemaksavilta matkustajilta koulukuljetuksissa peritään korvaus Oy Matkahuolto Ab:n sarjalipputaksan mukaisesti, kuitenkin siten, että mikäli ylimääräisistä matkustajista aiheutuu kustannuksia enemmän kuin taulukon perusteella määräytyy, peritään korvaus todellisten kustannusten mukaisesti.

Oy Matkahuolto Ab on tehnyt korotuksia sarjalippujen hintoihin 1.1.2025 alkaen. Tehty hinnankorotus johtuu mm. kustannustason ja liikenteen indeksien noususta. Tästä johtuen Lapuan kaupungin itsemaksavilta matkustajilta koulukuljetuksissa peritään jatkossa korvaus seuraavan taulukon mukaisesti:

| km          | alle 12 v.   | 12 v. ja yli   |
|-------------|--------------|----------------|
| 0-6 km      | 1,92 €       | 3,27 €         |
| yli 6-9 km  | 2,10 €       | 3,58 €         |
| yli 9-12 km | 2,35 €       | 4,00 €         |
| yli 12-16   | km2,61 €     | 4,45 €         |
| yli 16-20   | km3,06 €     | 5,21 €         |
| yli 20-25   | km3,54 €     | 6,03 €         |

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta päättää, että itsemaksavilta matkustajilta koulukuljetuksissa peritään jatkossa korvaus oheisen taulukon mukaisesti 1.8.2025 alkaen.

## Päätös

Sivistyslautakunta hyväksyi sivistys- ja hyvinvointijohtajan ehdotuksen.

<!-- image -->

<!-- image -->

## § 63

## Talousarvion ja toiminnan toteutuminen ajalta 1.1.-31.3.2025 / sivistyslautakunta (neljännesvuosiraportti)

LAPDno-2025-30

Valmistelija / lisätiedot:

Tiina Lassila, Hallintosihteeri, tiina.lassila@lapua.fi Mika Kamunen, Sivistys- ja hyvinvointijohtaja, mika.kamunen@lapua.fi

1 Ta 25 / sivistyslautakunta / käyttötalouden toteuma 1.1.-31.3.2025 2 Ta 25 / sivistyslautakunta / käyttötalouden toteuma toimialoittain 1.1.-31.3.2025 3 Ta 25 / sivistyslautakunta / investoinnit 1.1.-31.3.2025 4 Sivistyslautakunta tavoitteiden toteutuminen 1.1.-31.3.2025

Vuoden 2025 talousarvion täytäntöönpano-ohjeiden 2. kohdan mukaan:

## "2. Määrärahojen seuranta ja raportointi

Toimielimen velvollisuutena on huolehtia siitä, että toimielimen/tulosalueen tulot kertyvät ja määrärahat eivät ylity. Määrärahojen riittävyyden turvaamiseksi on menojen käyttö ajoitettava siten, että talousarviovuoden aikana mahdollisesti syntyvät yllättävätkin menot voidaan kattaa.

Talousarvion ylitysuhista ja toimenpiteistä niiden torjumiseksi on raportoitava välittömästi kaupunginhallitukselle. Mikäli valtuuston myöntämät määrärahat uhkaavat ylittyä, toimielimen tulee välittömästi ryhtyä etsimään ylitykselleen kate omasta toiminnastaan. Tämä merkitsee toimintamenojen karsimista hyväksyttyyn käyttösuunnitelmaan verrattuna. Toimielimen ja niiden alaisten vastuualueiden on reagoitava mahdollisiin ylityksiin käymällä läpi toimintaan liittyvät tuottavuustoimet ja säästökohteet kokonaisraamissa pysymiseksi.

Toiminnallisten ja taloudellisten tavoitteiden toteutumisesta raportoidaan valtuustolle vuoden aikana neljännesvuosittain ajoilta 31.3., 30.6., 30.9 sekä tilinpäätösvaiheessa ajalta 31.12. Raportissa toimielimet esittävät ennusteensa talouden ja tavoitteiden toteutumisesta koko talousarviovuoden aikana. Raportin yhteydessä annetaan selvitys myös investointien toteutumisesta. Neljännesvuosiraporttien lisäksi määrärahojen ja tuloarvioiden toteutumista seurataan kuukausiraporttien avulla. Kaupunginhallitukselle annettavien kuukausiraporttien toimitusajankohdat sovitetaan kirjanpidon valmistumisen mukaan kaupunginhallituksen kokousrytmiin."

Sivistyslautakunnan talousarvion toteutuminen ajalta 1.1.-31.3.2025 toimialoittain:

Liitteet

## Lapuan kaupunki Sivistyslautakunta

<!-- image -->

<!-- image -->

## opetustoiminta:

|                  | TA 2025     | Tot. 03/2025   | Tot-%   |
|------------------|-------------|----------------|---------|
| Toimintatuotot   | 475.378     | 119.738        | 25,2    |
| Toimintakulut *) | -17.442.161 | -4.413.123     | 25,3    |
| Toimintakate     | -16.966.783 | -4.293.385     | 25,3    |

## ohjaajat:

|                  |   TA 2025 |   Tot. 03/2025 | Tot-%   |
|------------------|-----------|----------------|---------|
| Toimintatuotot   |    131.75 |         22.273 | 16,9    |
| Toimintakulut *) |   -993.61 |       -301.614 | 30,4    |
| Toimintakate     |   -861.86 |       -279.341 | 32,4    |

## varhaiskasvatus:

|                  | TA 2025    | Tot. 03/2025   | Tot-%   |
|------------------|------------|----------------|---------|
| Toimintatuotot   | 282.850    | 88.278         | 31,2    |
| Toimintakulut *) | -9.571.670 | -2.405.516     | 25,1    |
| Toimintakate     | -9.288.820 | -2.317.238     | 24,9    |

## sisäinen hallinto:

|                  |   TA 2025 | Tot. 03/2025   | Tot-%   |
|------------------|-----------|----------------|---------|
| Toimintatuotot   |   366.5   |                |         |
| Toimintakulut *) |  -770.532 | -180.466       | 23,4    |
| Toimintakate     |  -404.032 | -180.466       | 44,7    |

Sivistyslautakunnan talousarvion toteutuminen ajalta 1.1.-31.3.2025:

|                  | TP 2024     | Tot. 03/2024   | Tot.-%TA   | 2025        | Tot. 03/2025   | Tot.-%   |
|------------------|-------------|----------------|------------|-------------|----------------|----------|
| Toimintatuotot   | 1.086.860   | 249.602        | 23,0       | 1.256.478   | 230.289        | 18,3     |
| Toimintakulut *) | -28.831.982 | -7.149.471     | 24,8       | -29.576.383 | -7.390.939     | 25,0     |
| Toimintakate     | -27.745.122 | -6.899.870     | 24,9       | -28.319.905 | -7.160.650     | 25,3     |

*) sisältää sisäiset vuokrat

Tarkempi erittely ja toiminnallisten tavoitteiden toteutuminen liitteinä.

## INVESTOINNIT

Talousarvion 2025 investointien toteuma 1.1.-31.3.2025:

|           |   TA 2025 |   Tot. 03/2025 | Tot-%   |
|-----------|-----------|----------------|---------|
| Alakoulut |       -20 |       -345     | 1,7     |
| Yläkoulu  |       -10 |         -2.495 | 25,0    |

## Ehdotus

Esittelijä: Mika Kamunen, Sivistys- ja hyvinvointijohtaja

<!-- image -->

Lapuan kaupunki

Sivistyslautakunta

Pöytäkirja

28.04.2025

Sivistyslautakunta merkitsee sivistyslautakunnan alaisen talouden ja toiminnan toteutumisen ajalta 1.1-31.3.2025 tiedokseen ja toimittaa sen edelleen kaupunginhallitukselle ja -valtuustolle tiedoksi.

## Päätös

Sivistyslautakunta hyväksyi sivistys- ja hyvinvointijohtajan ehdotuksen.

5/2025

<!-- image -->

## § 64

## Viranhaltijapäätökset / sivistyslautakunnan alaiset toimijat

Valmistelija / lisätiedot:

Tiina Lassila, Hallintosihteeri, tiina.lassila@lapua.fi

Lapuan kaupungin hallintosäännön 5 luvun 31 § 2 momentin mukaan lautakunnan alaisen toimielimen tai viranhaltijan on ilmoitettava lautakunnalle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista lautakunta on ilmoittanut, ettei se käytä otto-oikeuttaan.

Sivistyslautakunnan tiedoksi ilmoitetaan mahdollista lautakunnan otto-oikeuden käyttöä varten seuraavat sivistyslautakunnan alaisten viranhaltijoiden viranhaltijapäätökset:

## opetuspäällikkö:

- 1.4.2025 §42 Erityisluokanopettajan viran (0072) täyttäminen 1.8.2025 alkaen toistaiseksi / Ritavuoren koulu / Lehtonen Julia
- 1.4.2025 §43 Erityisopettajan viran (0079) täyttäminen 1.8.2025 alkaen toistaiseksi / Alanurmon koulu / Kodis Anne
- 1.4.2025 §44 Erityisopettajan viran (0067) täyttäminen 1.8.2025 alkaen toistaiseksi / Poutun koulu / Ylituomaala Marjaana
- 2.4.2025 §48 Lukion erityisopettajan viran (0097) täyttäminen määräajaksi 1.8.202531.7.2027 / Härö Maria
- 11.4.2025 §66 Lukuvuosisuunnitelman muutos 23.4.2025/ Keskuskoulu, Liuhtarin koulu ja Ritavuoren koulu
- 15.4.2025 §67 Perusopetuksen tuntiresurssi lukuvuodelle 2025-2026
- 23.4.2025 §68 Lukuvuosisuunnitelman muutos 24.4.20205/ Lasten parlamentti
- 24.5.2025 §69 Erityisopettajan viran (0016) täyttäminen määräajaksi 1.8.2025-
- 31.7.2026 / Haapakosken koulu / Liljamo Emmi
- 24.5.2025 §70 Määräaikaisen erityisopettajan viran täyttäminen 1.8.2025-31.7.2026 / Männikön koulu / Sanna Porola
- 24.5.2025 §71 Erityisopettajan viran (0077) täyttäminen määräajaksi 1.8.2025-
- 31.7.2026 / Hellanmaan koulu / Sara-Sofia Haavisto
- 24.5.2025 §72 Määräaikaisen erityisopettajan viran täyttäminen 1.8.2025-31.7.2026 / Kauhajärven koulu / Suominen Minna

## varhaiskasvatuspäällikkö:

18.3.2025 §4 Työntekijän alkusijoituspaikan siirtäminen 1.8.2025 alkaen / Jokilaakson päiväkoti / Jenni Romppala

<!-- image -->

<!-- image -->

18.3.2025 §5 Työntekijän alkusijoituspaikan siirtäminen 1.8.2025 alkaen / Ryhmis Vaahtera / Ritva Perämäki

18.3.2025 §6 Työntekijän alkusijoituspaikan siirtäminen 1.8.2025 alkaen / Ritavuoren päiväkoti / Marjo Kangas

26.3.2025 §7 Työntekijän alkusijoituspaikan siirtäminen 1.8.2025 alkaen / Liuhtarin päiväkoti / Heli Viinamäki

26.3.2025 §8 Työntekijän alkusijoituspaikan siirtäminen 1.8.2025 alkaen / Kissankellon päiväkoti / Päivi Lakaniemi

15.4.2025 §10 Varhaiskasvatuksen erityisopettajan toimen täyttäminen 1.8.2025 alkaen toistaiseksi / Katja Vuorimaa

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta päättää mahdollisesta otto-oikeuden käyttämisestä edellä mainittujen viranhaltijapäätösten osalta.

## Päätös

Sivistyslautakunta päätti olla käyttämättä otto-oikeuttaan ja merkitsi tehdyt päätökset tiedokseen.

<!-- image -->

## § 65

## Viranhaltijapäätökset / sivistys- ja hyvinvointijohtaja

Valmistelija / lisätiedot:

Tiina Lassila, Hallintosihteeri, tiina.lassila@lapua.fi

Lapuan kaupungin hallintosäännön 5 luvun 31 § 2 momentin mukaan lautakunnan alaisen toimielimen tai viranhaltijan on ilmoitettava lautakunnalle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista lautakunta on ilmoittanut, ettei se käytä otto-oikeuttaan.

Sivistyslautakunnan tiedoksi ilmoitetaan mahdollista lautakunnan otto-oikeuden käyttöä varten seuraava sivistys- ja hyvinvointijohtajan viranhaltijapäätös:

1.4.2025 §6 Apulaisrehtorin nimeäminen Liuhtarin koululle 1.8.2025 alkaen toistaiseksi

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunnan puheenjohtaja esittää ettei sivistyslautakunta käytä otto-oikeutta edellä mainittujen viranhaltijapäätösten osalta.

## Päätös

Sivistyslautakunta päätti olla käyttämättä otto-oikeuttaan ja merkitsi tehdyn päätöksen tiedokseen.

<!-- image -->

<!-- image -->

| Lapuan kaupunki Sivistyslautakunta   | Pöytäkirja 28.04.2025   | 5/2025   | 16 ( 21)   |
|--------------------------------------|-------------------------|----------|------------|

## § 66 Ilmoitusasiat

Ei ilmoitusasioita.

<!-- image -->

| Lapuan kaupunki Sivistyslautakunta   | Pöytäkirja 28.04.2025   | 5/2025   | 17 ( 21)   |
|--------------------------------------|-------------------------|----------|------------|

## § 67 Muut asiat

Keskusteltiin ajankohtaisista asioista.

<!-- image -->

| Lapuan kaupunki Sivistyslautakunta   | Pöytäkirja 28.04.2025   | 5/2025   | 18 ( 21)   |
|--------------------------------------|-------------------------|----------|------------|

## § 68 Seuraava kokous

Sivistyslautakunnan seuraava kokous pidetään 20.5.2025.

<!-- image -->

## Lapuan kaupunki

Sivistyslautakunta

## Muutoksenhakukielto

§57, §58, §59, §60, §61, §63, §64, §65, §66, §67, §68

## Muutoksenhakukielto

Kuntalain 136 §:n mukaan tästä päätöksestä ei saa tehdä oikaisuvaatimusta eikä kunnallisvalitusta, koska päätös koskee vain valmistelua tai täytäntöönpanoa.

<!-- image -->

<!-- image -->

## Oikaisuvaatimus

§62

## Oikaisuvaatimusohje

Tähän päätökseen tyytymätön voi tehdä kirjallisen oikaisuvaatimuksen.

Päätökseen ei saa hakea muutosta valittamalla tuomioistuimeen.

## Oikaisuvaatimusoikeus

Oikaisuvaatimuksen saa tehdä:

- se, johon päätös on kohdistettu tai jonka oikeuteen, velvollisuuteen tai etuun päätös välittömästi vaikuttaa (asianosainen), sekä
- kunnan jäsen.

## Oikaisuvaatimusaika

Oikaisuvaatimus on tehtävä 14 päivän kuluessa päätöksen tiedoksisaannista.

Oikaisuvaatimus on toimitettava Lapuan kunnan kirjaamoon määräajan viimeisenä päivänä ennen kirjaamon aukiolojan päättymistä.

Asianosaisen katsotaan saaneen päätöksestä tiedon, jollei muuta näytetä, seitsemän päivän kuluttua kirjeen lähettämisestä.

Käytettäessä tavallista sähköistä tiedoksiantoa asianosaisen katsotaan saaneen päätöksestä tiedon, jollei muuta näytetä, kolmantena päivänä viestin lähettämisestä.

Kunnan jäsenen katsotaan saaneen päätöksestä tiedon seitsemän päivän kuluttua siitä, kun pöytäkirja on nähtävänä yleisessä tietoverkossa.

Tiedoksisaantipäivää ei lueta oikaisuvaatimusaikaan. Jos oikaisuvaatimusajan viimeinen päivä on pyhäpäivä, itsenäisyyspäivä, vapunpäivä, joulu- tai juhannusaatto tai arkilauantai, saa oikaisuvaatimuksen tehdä ensimmäisenä arkipäivänä sen jälkeen.

## Oikaisuvaatimusviranomainen:

Viranomainen, jolle oikaisuvaatimus tehdään:

Lapuan kaupungin sivistyslautakunta

Valtuustontie 8, 62100 Lapua

Sähköpostiosoite: kirjaamo@lapua.fi

Puhelinnumero: 06 438 4111

## Oikaisuvaatimuksen muoto ja sisältö

Oikaisuvaatimus on tehtävä kirjallisesti. Myös sähköinen asiakirja täyttää vaatimuksen kirjallisesta muodosta.

Oikaisuvaatimuksessa on ilmoitettava:

- päätös, johon haetaan oikaisua

<!-- image -->

<!-- image -->

- miten päätöstä halutaan oikaistavaksi
- millä perusteellä oikaisua vaaditaan

Oikaisuvaatimuksessa on lisäksi ilmoitettava tekijän nimi, kotikunta, postiosoite ja puhelinnumero. Jos oikaisuvaatimus voidaan antaa tiedoksi sähköisenä viestinä, yhteystietona pyydetään ilmoittamaan myös sähköpostiosoite.

## Pöytäkirja

Päätöstä koskevia pöytäkirjan otteita ja liitteitä voi pyytää Lapuan kunnan kirjaamosta.

<!-- image -->