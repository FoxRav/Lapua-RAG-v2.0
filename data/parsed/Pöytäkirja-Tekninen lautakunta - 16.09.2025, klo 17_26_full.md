<!-- image -->

Lapuan kaupunki

Tekninen lautakunta

Aika 16.09.2025, klo 17:26 - 18:52 Paikka Kuortanehalli kokoustila Kunto

## Käsitellyt asiat

## § 123 Kokouksen laillisuus ja päätösvaltaisuus § 124 Pöytäkirjan tarkastus § 125 Täyttölupa, tilahuoltajan toimi 1.11.2025 alkaen § 126 Mikroliikennelupa § 127 Vesihuoltohinnasto 1.1.2026 alkaen § 128 Palvelumaksut 1.1.2026 alkaen / Tekninen lautakunta § 129 Vuoden 2024 arviointikertomus / Tekninen lautakunta § 130 Talousarvion 2025 toteutuminen 1.1.-31.8.2025, tekninen lautakunta (kuukausiraportit) § 131 Lausunto asemakaavan muutoksesta (ehdotus) / 5. Kiviristin kaupunginosa korttelit 501-505 ja 517-519 § 132 Lausunto asemakaavan muutoksesta (ehdotus) / 14. Honkimäen kaupunginosa kortteli 1406 ja osakortteli 1424 § 133 Viranhaltijapäätökset / Tekninen toimiala § 134 Ilmoitusasiat § 135 Muut asiat

Pöytäkirja

16.09.2025

8/2025

1 (

21)

<!-- image -->

Lapuan kaupunki

Tekninen lautakunta

Ville Yli-Rantala, puheenjohtaja Rauno Latvala, 1. varapuheenjohtaja Tuomas Berg Maiju Lemettinen Sannamarja Saarikoski Ibrahim Sahindal Ulla Tiitu, varajäsen

Saapuvilla olleet jäsenet Jaana Tuuri

## Muut saapuvilla olleet

Pekka Hella, Kaupunginhallituksen edustaja Mirva Korpi, Tekninen johtaja, esittelijä Kirsi Vesala, Hallintosihteeri, sihteeri Ulpu Viimaluoto, Kunnallistekniikan päällikkö, §§ 126-127, saapui 17:28, poistui 18:01

Poissa

Akseli Koivisto, Nuorisovaltuuston edustaja

Hanne Ronkainen

Pasi Salo

Allekirjoitukset

Ville Yli-Rantala Puheenjohtaja Kirsi Vesala Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 18.09.2025 klo 07:39. Allekirjoituksen oikeellisuuden voi todentaa kirjaamosta.

Pöytäkirjan tarkastus Pöytäkirja on tarkastettu ja hyväksytty

18.09.2025 18.09.2025

Ibrahim Sahindal Jaana Tuuri

Pöytäkirjan nähtävänäolo

Pöytäkirja on nähtävänä Lapuan kaupungin verkkosivuilla tarkastamisen jälkeen, alkaen 19.9.2025.

Pöytäkirja

16.09.2025

8/2025

2 (

21)

<!-- image -->

| Lapuan kaupunki Tekninen lautakunta   | Pöytäkirja 16.09.2025   | 8/2025   | 3 ( 21)   |
|---------------------------------------|-------------------------|----------|-----------|

Hallintosihteeri Kirsi Vesala

<!-- image -->

## § 123

## Kokouksen laillisuus ja päätösvaltaisuus

Lapuan kaupungin hallintosäännön 16. luvun 119 § mukaan toimielin pitää kokouksensa päättämänään aikana ja päättämässään paikassa.

Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee hänelle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

Hallintosäännön 16. luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kuntalain 103 §:n 2 momentin mukaan lautakunta on päätösvaltainen, kun enemmän kuin puolet sen jäsenistä on läsnä.

## Ehdotus

Esittelijä: Mirva Korpi, Tekninen johtaja

Puheenjohtaja toteaa kokouksen lailliseksi ja päätösvaltaiseksi.

## Päätös

Puheenjohtaja totesi kokouksen lailliseksi ja päätösvaltaiseksi.

<!-- image -->

<!-- image -->

## Lapuan kaupunki

Tekninen lautakunta

## § 124 Pöytäkirjan tarkastus

Lapuan kaupungin hallintosäännön 16. luvun 140 §:n 3 momentin mukaan pöytäkirja tarkastetaan toimielimen päättämällä tavalla.

Pöytäkirja voidaan allekirjoittaa ja tarkastaa sähköisesti.

Pöytäkirjan tarkastusvuorossa ovat Hanne Ronkainen ja Ibrahim Sahindal.

## Ehdotus

Esittelijä: Mirva Korpi, Tekninen johtaja

Lautakunta valitsee keskuudestaan kaksi pöytäkirjan tarkastajaa.

## Päätös

Lautakunta valitsi pöytäkirjan tarkastajiksi Ibrahim Sahindalin ja Jaana Tuurin.

<!-- image -->

## § 125

## Täyttölupa, tilahuoltajan toimi 1.11.2025 alkaen

LAPDno-2025-23

Valmistelija / lisätiedot:

Leena Luomanen, Palvelupäällikkö, leena.luomanen@lapua.fi

Ruoka- ja puhtauspalveluissa on vapautumassa tilahuoltajan toimi eläköitymisestä johtuen 1.11.2025 alkaen.

Puhtauspalvelujen tuottamisen resurssointi kohteissa perustuu työmäärälaskentaan, joten toimen täyttäminen on välttämätöntä palvelutuotannon turvaamiseksi.

Lapuan kaupungin hallintosäännön 36 §:n mukaan vapautuvien virkojen ja toimien täyttäminen edellyttää täyttölupaa kaupunginhallitukselta.

## Ehdotus

Esittelijä: Mirva Korpi, Tekninen johtaja

Tekninen lautakunta esittää kaupunginhallitukselle, että se myöntää täyttöluvan tilahuoltajan toimeen 1.11.2025 alkaen toistaiseksi.

## Päätös

Lautakunta hyväksyi ehdotuksen.

## Lapuan kaupunki

Tekninen lautakunta

<!-- image -->

<!-- image -->

Lapuan kaupunki

Tekninen lautakunta

## § 126 Mikroliikennelupa

LAPDno-2025-796

Valmistelija / lisätiedot: Mirva Korpi, Tekninen johtaja, mirva.korpi@lapua.fi Liitteet 1 Mikroliikennekartta 2 Mikroliikenneluvan yleiset lupaehdot 17092025.pdf Laki liikenteen palveluista annetun lain muuttamisesta (303/2025) on annettu 13.6.2025 ja muutokset ovat tulleet voimaan 1.8.2025. Lain muutoksen yhteydessä on liikenteen palveluista annettuun lakiin lisätty uusi luku 2 a, joka koskee mikroliikennepalvelujen tarjoamista. Lain mukaan mikroliikennelupa vaaditaan palvelujentarjoalta kunnan hallinnoimilla alueilla, mikäli palveluntarjoaja harjoittaa yhteiskäyttöisten polkupyörien, kevyiden sähköajoneuvojen ja moottorilla varustettujen polkupyörien vuokrausta. Lain muutoksen päätavoitteena on ollut liikenneturvallisuuden ja liikenteen esteettömyyden parantaminen. Tieliikennelakiin tehtiin myös muutoksia, jonka mukaan kevyttä sähköajoneuvoa kuljettavan on oltava 15 vuotta täyttänyt eikä kevyttä sähköajoneuvoa saa luovuttaa alle 15-vuotiaan kuljetettavaksi. Lisäksi moottorilla varustetun polkupyörän ja kevyen sähköajoneuvon kuljettamiseen määrättiin promilleraja ja kielto käyttää em. laitteita huumausaineen vaikutuksen alaisena. Liikenteen palveluista annetun lain mukaista mikroliikennelupaa tulee hakea kunnasta. Luvan hakuvelvollisuus alkaa kunnan alueella 1.9.2025, ellei kunta ole päättänyt ennen lainmuutoksen voimaantuloa siirtymäajan käyttämisestä. Lain mukaan mikroliikenneluvan myöntää hakemuksesta se kunta, jonka alueella ajoneuvoja tarjotaan vuokralle. Lupa on voimassa enintään viisi vuotta kerrallaan sen myöntämisestä. Kunta määrittelee luvan voimassaolon pituuden ottaen huomioon kunnan liikenteelliset olosuhteet, liikennetiheys, liikenteen sujuvuus, sekä mikroliikenneluvan haltijoiden lukumäärä kunnassa. Kunnan on myönnettävä hakemuksesta mikroliikennelupa palveluntarjoajalle, jonka mikroliikennelupaa ei ole peruutettu 18 f §:n nojalla viimeksi kuluneen vuoden aikana ja jonka toimitusjohtajaa tai vastuunalaista yhtiömiestä ei ole määrätty liiketoimintakieltoon eikä väliaikaiseen liiketoimintakieltoon. Kunta saa periä maksun hakemuksen käsittelystä. Kunnan perimä maksu voi vastata enintään lupahakemuksen käsittelystä kunnalle aiheutuvia kokonaiskustannuksia. Kunta voi liittää mikroliikennelupaan liikenneturvallisuuden, liikenteen esteettömyyden taikka kadun tai muun yleisen alueen kunnossa- ja puhtaanapidon kannalta tarpeellisia ajallisia tai alueellisia ehtoja, jotka koskevat vuokrattavien ajoneuvojen ajonopeuksia, pysäköintiä ja käyttöalueita. Lisäksi lupahedot voivat

Pöytäkirja

16.09.2025

8/2025

7 (

21)

<!-- image -->

## Lapuan kaupunki

Tekninen lautakunta koskea ajoneuvojen lukumääriä, käyttöaikoja, käyttösovelluksen ominaisuuksia ja käyttöä koskevien anonymisoitujen tietojen välittämistä kunnalle.

Luonnos mikroliikenneluvan yleisistä lupaehdoista liitteenä.

## Ehdotus

Esittelijä: Mirva Korpi, Tekninen johtaja

Tekninen lautakunta merkitsee luonnoksen tiedokseen ja pyytää luonnoksesta vanhus- ja vammaisneuvoston sekä hyvinvointi- ja sivistyslautakunnan lausunnot. Lisäksi mikroliikenneluvan yleiset lupaehdot asetetaan nähtäville Lapuan kaupungin verkkosivuille.

## Päätös

Lautakunta hyväksyi ehdotuksen.

Kunnallistekniikan päällikkö Ulpu Viimaluoto oli asiantuntijana läsnä kokouksessa tämän pykälän käsittelyn aikana klo 17.28-56. Hän poistui kokoushuoneesta ennen päätöksentekoa.

<!-- image -->

## § 127

## Vesihuoltohinnasto 1.1.2026 alkaen

LAPDno-2025-713

Valmistelija / lisätiedot:

Juho Saari, Vesihuoltoinsinööri, juho.saari@lapua.fi

1 Vesihuoltohinnasto 1.1.2026 alkaen

Lapuan kaupunginhallitus on kokouksessaan 23.6.2025 § 249 päättänyt talousarvioraamista vuodelle 2026. Talousarvion kokonaiskehys sallii 1,5 % toimintakulujen kasvun talousarvioon 2025 verrattuna, joten talousarvion laadinnassa on välttämätöntä tarkastella menopuolta huolellisesti ja haettava tasapainoa kulujen osalta. Toimintatuottojen kasvattamismahdollisuudet ovat rajalliset mutta myös niitä tulisi tarkastella ja hyödyntää mahdollisuuksien mukaan talousarvion valmistelussa.

Vesihuoltolain mukaan vesihuollon ja huleveden viemäröinnin maksujen tulee olla sellaiset, että pitkällä aikavälillä voidaan kattaa vesihuoltolaitoksen uus- ja korjausinvestoinnit ja kustannukset. Maksuihin saa sisältyä enintään kohtuullinen tuotto pääomalle. Vesihuoltolaitoksen toimintakulut kasvavat vuodelle 2026 1,6 %. Lisäksi Lappavesi Oy on ilmoittanut nostavansa tukkuveden hintaa 0,03 €/m3. Nykyinen hinta on 0,44 €/m3.

Vesihuollon hinnastoon tulee tehdä kustannustason nousua vastaavat korotukset siten, että maksuja korotetaan 1,6 % pyöristettynä lähimpiin tasalukuihin.

Lisäksi talousveden maksua korotetaan em. korotuksen lisäksi Lappaveden korotusosuudella 0,03 €/m3. Uusi kulutetun veden kuutiohinta on 1,48 € alv. (0%). Myös talousveden tilapäiskuluttajien maksua korotetaan Lappaveden korotusosuudella 0,03 €/m3. Uusi tilapäiskuluttajien kulutetun veden kuutiohinta on 2,75 € alv. (0%).

Vesimittarin poistamismaksu ei kata todellisia mittarin poistokuluja, joten tästä syystä vesimittarin poistamismaksu on tarpeen nostaa 30 euroon (alv.0%) (vanha maksu 20 €).

Hellanmaan alueen talousveden palvelumaksua on tarpeen korottaa 0,05 €/m3. Nykyinen palvelumaksu on 0,15 €/m3. Palvelumaksua on tarpeen korottaa Hellanmaahan syöttävän paineenkorotusalavesisäiliöön tehtyjen mittavien investointien johdosta. Vesihuoltolaitos on investoinut mm. paineenkorotusaseman automaatiojärjestelmän, vesikatteen ja virtausmittarit. Lisäksi kohteeseen on asennettu kamera- ja kulunvalvonta.

Esitys vesihuoltohinnastosta 1.1.2026 alkaen liitteenä.

Kunnallistekniikan päällikkö Ulpu Viimaluoto on kutsuttu kokoukseen.

Liitteet

<!-- image -->

## Lapuan kaupunki

Tekninen lautakunta

## Ehdotus

Esittelijä: Mirva Korpi, Tekninen johtaja

Tekninen lautakunta hyväksyy vesihuoltohinnaston 1.1.2026 alkaen esityksen mukaisesti.

## Päätös

Lautakunta hyväksyi ehdotuksen.

Kunnallistekniikan päällikkö Ulpu Viimaluoto oli asiantuntijana läsnä kokouksessa tämän pykälän käsittelyn aikana klo 17.58-18.01 Hän poistui kokoushuoneesta ennen päätöksentekoa.

<!-- image -->

## Lapuan kaupunki Tekninen lautakunta

<!-- image -->

## § 128 Palvelumaksut 1.1.2026 alkaen / Tekninen lautakunta

LAPDno-2025-712

Valmistelija / lisätiedot:

Kirsi Vesala, Hallintosihteeri, kirsi.vesala@lapua.fi Mirva Korpi, Tekninen johtaja, mirva.korpi@lapua.fi

1 Palvelumaksuhinnasto 1.1.2026 alkaen

Lapuan kaupungin teknisen toimialan palvelumaksuihin on tehty kustannustason nousua vastaavat korotukset, keskimääräiset korotukset 1,6%.

## Ehdotus

Esittelijä: Mirva Korpi, Tekninen johtaja

Teknisen toimialan tarjoamista palveluista peritään 1.1.2026 alkaen liitteenä olevan hinnaston mukaiset maksut.

## Päätös

Lautakunta hyväksyi ehdotuksen.

## Liitteet

<!-- image -->

## Lapuan kaupunki Tekninen lautakunta

<!-- image -->

## § 129 Vuoden 2024 arviointikertomus / Tekninen lautakunta

LAPDno-2024-865

Valmistelija / lisätiedot:

Mirva Korpi, Tekninen johtaja, mirva.korpi@lapua.fi

1 Arviointikertomus 2024 (Kv 19.5.2025)

- 2 Vuoden 2024 arviointikertomus, vastaukset tekninen lautakunta

Kaupunginvaltuusto on kokouksessaan 19.8.2025 § 34 käsitellyt vuoden 2024 arviointikertomusta.

Arviointikertomuksessa esitettyihin kannanottoihin ja havaintoihin annettavat lausunnot sekä toimenpide-esitykset on käsiteltävä lautakunnissa siten, että ne voidaan käsitellä kaupunginhallituksessa 30.9.2025 mennessä.

## Ehdotus

Esittelijä: Mirva Korpi, Tekninen johtaja

Tekninen lautakunta antaa liitteen mukaisen selvityksen tarkastuslautakunnan arviointikertomukseen.

## Päätös

Lautakunta hyväksyi ehdotuksen.

## Liitteet

<!-- image -->

## § 130

## Talousarvion 2025 toteutuminen 1.1.-31.8.2025, tekninen lautakunta (kuukausiraportit)

LAPDno-2024-853

Valmistelija / lisätiedot:

Kirsi Vesala, Hallintosihteeri, kirsi.vesala@lapua.fi

Kaupunginhallitus on kokouksessaan 16.12.2024 § 373 velvoittanut lautakuntia ja sen alaisia viranhaltijoita seuraamaan talousarvionsa toteutumista kuukausittain täytäntöönpano-ohjeiden mukaisesti. Raportissa on selvitettävä, mihin konkreettisiin toimenpiteisiin on ryhdytty, jos määrärahat uhkaavat ylittyä.  Tekninen lautakunta on informoinut kaupunginhallitusta käyttötalouden ylitysuhasta talousarvion toteutuman 1.1.-30.4. käsittelyn jälkeen.

Teknisen toimialan toteutumaraportit sekä käyttötalouden että investointien osalta oheismateriaalina.

## Ehdotus

Esittelijä: Mirva Korpi, Tekninen johtaja

Lautakunta merkitsee toteutuman tiedokseen.

## Päätös

Lautakunta hyväksyi ehdotuksen.

## Lapuan kaupunki

Tekninen lautakunta

<!-- image -->

<!-- image -->

## Lapuan kaupunki Tekninen lautakunta

<!-- image -->

## § 131 Lausunto asemakaavan muutoksesta (ehdotus) / 5. Kiviristin kaupunginosa korttelit 501-505

ja 517-519

LAPDno-2023-641

Valmistelija / lisätiedot:

Kirsi Vesala, Hallintosihteeri, kirsi.vesala@lapua.fi

Maankäyttö-, kaavoitus- ja mittauspalvelut on pyytänyt teknisen lautakunnan lausuntoa asemakaavan muutosehdotuksesta koskien Kiviristin kaupunginosan kortteleita 501-505 ja 517-519 sekä niihin liittyviä virkistys- ja katualueita.

Lausunto pyydetään antamaan 10.10.2025 mennessä.

Luonnosvaiheessa saapuneet lausunnot on pyritty huomioimaan kaavaehdotuksen laadinnassa:

- Puistomuuntamo merkittiin kaavaan ohjeellisena aluevarauksena (et). Aluevarauksen kaavamääräyksiin esitettiin, että 'vähimmäisetäisyys puistomuuntamosta rakennuksiin tulee olla kahdeksan (8) metriä.'
- Asemakaavamääräyksiin lisättiin kasvillisuutta koskeva määräys 'Rakentamatta jäävä tontin osa, jota ei käytetä leikki-, oleskelu- tai liikennealueena on säilytettävä tai istutettava ja hoidettava puistomaisesti.' Kasvillisuutta koskeva määräys parantaa hulevesien hallintaa, sillä puistomaisesti hoidettuna tontin pinnat läpäisevät vettä ja edistävät hulevesien imeytymistä maaperään.

Asemakaavan muutosehdotuksen kuulutus, asemakaavaehdotus, asemakaavaselostus, osallistumis- ja arviointisuunnitelma sekä asemakaavan seurantalomake löytyvät Lapuan kaupungin verkkosivuilta osoitteesta https://lapua.fi /asuminen-ja-ymparisto/kaavoitus-tontit-ja-maastomittaus/kaavoitus/meneillaanolevat-kaavat/

## Ehdotus

Esittelijä: Mirva Korpi, Tekninen johtaja

Teknisellä lautakunnalla ei ole huomautettavaa asemakaavaehdotuksesta.

## Päätös

Lautakunta hyväksyi ehdotuksen.

<!-- image -->

## Lapuan kaupunki Tekninen lautakunta

<!-- image -->

## § 132 Lausunto asemakaavan muutoksesta (ehdotus) / 14. Honkimäen kaupunginosa kortteli 1406

ja osakortteli 1424

LAPDno-2024-624

Valmistelija / lisätiedot:

Kirsi Vesala, Hallintosihteeri, kirsi.vesala@lapua.fi

Maankäyttö-, kaavoitus- ja mittauspalvelut on pyytänyt teknisen lautakunnan lausuntoa asemakaavan muutosehdotuksesta, joka koskee Honkimäen kaupunginosan korttelia 1406 ja osakorttelia 1424 sekä niihin liittyviä virkistys- ja katualueita. Lausunto on pyydetty antamaan 10.10.2025 menneessä.

Luonnosvaiheessa saapuneet lausunnot on pyritty huomioimaan kaavaehdotuksen laadinnassa:

- puistomuuntamo merkittiin kaavaan ohjeellisena aluevarauksena ja aluevarauksen kaavamääräyksiin esitettiin vähimmäisetäisyydeksi rakennuksiin 8 metriä,
- kaavamääryksiin lisättiin kasvillisuutta koskeva määräys 'Rakentamatta jäävä tontin osa, jota ei käytetä liikenne-, pysäköinti-, varastointi- tai muuna tehdastoimintaan liittyvänä alueena, on säilytettävä luonnontilaisena, metsäisenä tai muokattava viheralueeksi, esimerkiksi nurmikentäksi.'
- teollisuus ja varastorakennusten korttelialueen (T) määräystä täydennettiin 'alueelle voidaan rakentaa toimintaan liittyviä toimistotiloja.

Asemakaavan muutosehdotuksen kuulutus, asemakaavaehdotus, asemakaavaselostus, osallistumis- ja arviointisuunnitelma sekä asemakaavan seurantalomake löytyvät Lapuan kaupungin verkkosivuilta osoitteesta https://lapua.fi /asuminen-ja-ymparisto/kaavoitus-tontit-ja-maastomittaus/kaavoitus/meneillaanolevat-kaavat/

## Ehdotus

Esittelijä: Mirva Korpi, Tekninen johtaja

Teknisellä lautakunnalla ei ole huomautettavaa asemakaavaehdotuksesta.

## Päätös

Lautakunta hyväksyi ehdotuksen.

<!-- image -->

## § 133

## Viranhaltijapäätökset / Tekninen toimiala

Valmistelija / lisätiedot:

Kirsi Vesala, Hallintosihteeri, kirsi.vesala@lapua.fi

Lapuan kaupungin hallintosäännön 5 luvun 31 § 2 momentin mukaan lautakunnan alaisen toimielimen tai viranhaltijan on ilmoitettava lautakunnalle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista lautakunta on ilmoittanut, ettei se käytä otto-oikeuttaan.

Kuntalain 92 §:n mukaan asia on otettava ylemmän toimielimen käsiteltäväksi sen ajan kuluessa, jossa 134 §:ssä tarkoitettu oikaisuvaatimus päätöksestä on tehtävä.

Teknisen lautakunnan tiedoksi ilmoitetaan mahdollista lautakunnan otto-oikeuden käyttöä varten seuraavat teknisen toimialan viranhaltijoitten tekemät viranhaltijapäätökset:

## Kunnallistekniikan päällikkö

- Ritavuoren koulun kentän pinnoitusurakan lisätyön hankinta / 22.8.2025 § 22
- Terästasoritilöiden hankinta / 25.8.2025 § 23

## Palvelupäällikkö

- Mopinpuhdistuskoneen (2kpl) hankinta / 11.9.2025 § 4

## Ehdotus

Esittelijä: Mirva Korpi, Tekninen johtaja

Tekninen lautakunta päättää mahdollisesta otto-oikeuden käyttämisestä edellä mainittujen viranhaltijapäätösten osalta.

## Päätös

Lautakunta päätti olla käyttämättä otto-oikeuttaan ja merkitsi tehdyt päätökset tiedokseen.

## Lapuan kaupunki Tekninen lautakunta

<!-- image -->

<!-- image -->

## § 134

## Ilmoitusasiat

Valmistelija / lisätiedot:

Kirsi Vesala, Hallintosihteeri, kirsi.vesala@lapua.fi

Teknisen lautakunnan tiedoksi ilmoitetaan:

Lapuan kaupunginhallituksen 25.8.2025 päätökset:

1. § 296: Lapuan kaupungin talouden toteutumaraportti 1.1.-31.7.2025
2. § 298: Uuden uimahallin rakentaminen / Seurantatoimikunnan perustaminen ja jäsenten valinta
3. § 302: Kommenttipyyntö / Etelä-Pohjanmaan liikennejärjestelmäsuunnitelman luonnos

Lapuan kaupunginhallituksen 8.9.2025 päätökset:

1. § 317: Määräalan myynti tilasta 408-401-35-3/MPV-Infrarakenne Oy
2. § 322: Täyttöluvat, tilahuoltajan toimi ja keittäjän toimi (50%) 15.9.2025 alkaen

## Ehdotus

Esittelijä: Mirva Korpi, Tekninen johtaja

Lautakunta merkitsee ilmoitusasiat tiedokseen.

## Päätös

Lautakunta hyväksyi ehdotuksen.

## Lapuan kaupunki

Tekninen lautakunta

<!-- image -->

<!-- image -->

| Lapuan kaupunki   | Pöytäkirja   | 8/2025   | 18 ( 21)   |
|-------------------|--------------|----------|------------|

## § 135 Muut asiat

1. Uimahallin seurantaryhmä, ajankohtaiset

<!-- image -->

## Lapuan kaupunki

Tekninen lautakunta

## Muutoksenhakukielto

§123, §124, §125, §126, §129, §130, §131, §132, §133, §134

## Muutoksenhakukielto

Päätökseen, joka koskee valmistelua tai täytäntöönpanoa (Kuntalaki 136 §) taikka hankintaoikaisua (Hankintalaki 135 §), ei saa hakea muutosta oikaisuvaatimuksella eikä valituksella.

<!-- image -->

## Lapuan kaupunki Tekninen lautakunta

## Oikaisuvaatimus

§127, §128

## Oikaisuvaatimusohje

Tähän päätökseen tyytymätön voi tehdä kirjallisen oikaisuvaatimuksen, päätökseen ei saa hakea muutosta valittamalla tuomioistuimeen.

## Oikaisuvaatimusoikeus

Oikaisuvaatimuksen saa tehdä:

-         se, johon päätös on kohdistettu tai jonka oikeuteen, velvollisuuteen tai etuun päätös välittömästi vaikuttaa (asianosainen), sekä
-         kunnan jäsen.

## Oikaisuvaatimusaika

Oikaisuvaatimus on tehtävä 14 päivän kuluessa päätöksen tiedoksisaannista.

Oikaisuvaatimus on toimitettava Lapuan kaupungin kirjaamoon määräajan viimeisenä päivänä ennen kirjaamon aukioloajan päättymistä.

Asianosaisen katsotaan saaneen päätöksestä tiedon, jollei muuta näytetä, seitsemän päivän kuluttua kirjeen lähettämisestä.

Käytettäessä tavallista sähköistä tiedoksiantoa asianosaisen katsotaan saaneen päätöksestä tiedon, jollei muuta näytetä, kolmantena päivänä viestin lähettämisestä.

Kunnan jäsenen katsotaan saaneen päätöksestä tiedon seitsemän päivän kuluttua siitä, kun pöytäkirja on nähtävänä yleisessä tietoverkossa.

Tiedoksisaantipäivää ei lueta oikaisuvaatimusaikaan. Jos oikaisuvaatimusajan viimeinen päivä on pyhäpäivä, itsenäisyyspäivä, vapunpäivä, joulu- tai juhannusaatto tai arkilauantai, saa oikaisuvaatimuksen tehdä ensimmäisenä arkipäivänä sen jälkeen.

## Oikaisuvaatimusviranomainen

Viranomainen, jolle oikaisuvaatimus tehdään: Lapuan kaupunki, tekninen lautakunta (käyntiosoite Poutuntie 8, 62100 Lapua)

Kirjaamon yhteystiedot:

Posti- ja käyntiosoite:  Valtuustontie 8, 62100 Lapua

Sähköpostiosoite: kirjaamo@lapua.fi

Puhelinnumero: 06 438 4111

## Oikaisuvaatimuksen muoto ja sisältö

Oikaisuvaatimus on tehtävä kirjallisesti. Myös sähköinen asiakirja täyttää vaatimuksen kirjallisesta muodosta.

Oikaisuvaatimuksessa on ilmoitettava:

<!-- image -->

<!-- image -->

## Lapuan kaupunki

Tekninen lautakunta

-         päätös, johon haetaan oikaisua
-         miten päätöstä halutaan oikaistavaksi
-         millä perusteella oikaisua vaaditaan.

Oikaisuvaatimuksessa on lisäksi ilmoitettava tekijän nimi, kotikunta, postiosoite ja puhelinnumero.

Jos oikaisuvaatimuspäätös voidaan antaa tiedoksi sähköisenä viestinä, yhteystietona pyydetään ilmoittamaan myös sähköpostiosoite.

## Pöytäkirja

Päätöstä koskevia pöytäkirjan otteita ja liitteitä voi pyytää kirjaamosta tai toimielimen sihteeriltä.

Pöytäkirja

16.09.2025