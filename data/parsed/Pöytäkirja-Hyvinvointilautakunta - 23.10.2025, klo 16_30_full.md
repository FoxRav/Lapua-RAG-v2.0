<!-- image -->

Lapuan kaupunki

Hyvinvointilautakunta

Aika 23.10.2025, klo 16:30 - 18:07 Paikka Kaupungintalo, valtuustosali

## Käsitellyt asiat

## § 128 Kokouksen laillisuus ja päätösvaltaisuus § 129 Pöytäkirjan tarkastus § 130 Esityslistan hyväksyminen § 131 Kouluterveyskyselyn 2025 tulokset § 132 Hanke / Kuvitetaan Lapua § 133 Talousarvion ja toiminnan toteutuminen ajalta 1.1.-30.9.2025 / hyvinvointilautakunta (neljännesvuosiraportti) § 134 Ilmoitusasiat § 135 Muut asiat § 136 Seuraava kokous

Pöytäkirja

23.10.2025

10/2025

1 (

19)

<!-- image -->

Lapuan kaupunki

Hyvinvointilautakunta

Saapuvilla olleet jäsenet Jesse Häyhä, puheenjohtaja Sami Kuula, 1. varapuheenjohtaja Tommi Ilkka Marja-Terttu Isoaho Marko Makkonen Timo Pihlajaviita Susanna Suokko Ulla Tiitu

Tiina Kujanpää, varajäsen, saapui 16:34

## Muut saapuvilla olleet

Helena Lahtinen, Kaupunginhallituksen edustaja Netta Nyrhilä, Nuorisovaltuuston edustaja Heli Talvitie, Kulttuuripäällikkö, saapui 17:05, poistui 17:26 Riina Turja, Hyvinvointikoordinaattori, saapui 16:32, poistui 17:05 Mika Kamunen, Sivistys- ja hyvinvointijohtaja, esittelijä

Tiina Lassila, Hallintosihteeri, sihteeri

Ami Toppari

Allekirjoitukset

Jesse Häyhä Puheenjohtaja Tiina Lassila Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 27.10.2025 klo 08:08. Allekirjoituksen oikeellisuuden voi todentaa kirjaamosta.

Pöytäkirjan tarkastus

Pöytäkirja on tarkastettu ja hyväksytty

Susanna Suokko

Timo Pihlajaviita

Pöytäkirjan nähtävänäolo Lapuan kaupungin verkkosivuilla 28.10.2025.

Poissa

Pöytäkirja 23.10.2025

10/2025

2 ( 19)

<!-- image -->

| Lapuan kaupunki Hyvinvointilautakunta   | Pöytäkirja 23.10.2025   | 10/2025   | 3 ( 19)   |
|-----------------------------------------|-------------------------|-----------|-----------|

Tiina Lassila, hallintosihteeri

<!-- image -->

## § 128

## Kokouksen laillisuus ja päätösvaltaisuus

Lapuan kaupungin hallintosäännön 16 luvun 119 §:n mukaan toimielin pitää kokouksensa päättämänään aikana ja päättämässään paikassa.

Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

Puheenjohtaja voi peruuttaa kokouksen.

Hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kuntalain 103 §:n 2 momentin mukaan lautakunta on päätösvaltainen, kun enemmän kuin puolet sen jäsenistä on läsnä.

## Ehdotus

Esittelijä: Mika Kamunen, Sivistys- ja hyvinvointijohtaja

Puheenjohtaja toteaa kokouksen laillisesti kokoonkutsutuksi ja päätösvaltaiseksi.

## Päätös

Puheenjohtaja totesi kokouksen lailliseksi ja päätösvaltaiseksi.

<!-- image -->

<!-- image -->

## § 129 Pöytäkirjan tarkastus

Lapuan kaupungin hallintosäännön 16 luvun 140 §:n 3 momentin mukaan pöytäkirja tarkistetaan toimielimen päättämällä tavalla.

Hyvinvointilautakunta päättää pöytäkirjan tarkistamisesta kiireellisissä asioissa tarvittaessa myös erikseen.

Pöytäkirja allekirjoitetaan sähköisesti.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunnan sihteeri ilmoittaa kokouksessa pöytäkirjan tarkastusvuorossa olevat jäsenet niin, että tarkastusvuorot jakautuvat jäsenille tasapuolisesti koko valtuustokauden ajalle.

## Päätös

Tämän kokouksen pöytäkirjantarkastajiksi valittiin Susanna Suokko ja Timo Pihlajaviita.

<!-- image -->

Lapuan kaupunki Hyvinvointilautakunta

<!-- image -->

## § 130

## Esityslistan hyväksyminen

Lapuan kaupungin hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kokouskutsussa on ilmoitettava kokouksen aika ja paikka sekä siinä käsiteltävät asiat ( ) asialista .

Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä.

Kokouskutsu lähetetään jäsenille ja muille, joilla on läsnäolo-oikeus tai -velvollisuus, toimielimen päättämällä tavalla.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta hyväksyy esityslistan.

## Päätös

Hyvinvointilautakunta hyväksyi esityslistan.

<!-- image -->

<!-- image -->

## § 131

## Kouluterveyskyselyn 2025 tulokset

LAPDno-2025-870

Valmistelija / lisätiedot:

Riina Turja, Hyvinvointikoordinaattori, riina.turja@lapua.fi

Kouluterveyskysely tuottaa joka toinen vuosi seurantatietoa lasten ja nuorten kokemuksista terveydestä, hyvinvoinnista, koulunkäynnistä ja opiskelusta sekä elintavoista. Kyselyyn vastaavat perusopetuksen 4., 5., 8., ja 9. luokkien oppilaat sekä toisen asteen 1. ja 2. vuoden opiskelijat. Kyselyn tuloksia hyödynnetään suunniteltaessa ja arvioitaessa kunnan hyvinvointityötä sekä koulukohtaisesti toimintakulttuurin kehittämisessä sekä opiskeluhuoltotyössä.

Terveyden ja hyvinvoinnin laitos (THL) toteuttaa Kouluterveyskyselyn valtakunnallisesti joka toinen vuosi. Siihen vastaavat vuosittain tuhannet oppilaat ja opiskelijat, mikä takaa kyselyn laajan kattavuuden ja luotettavuuden. Syyskuussa julkaistut kouluterveyskyselyn tulokset on kerätty Lapuan kouluissa ja oppilaitoksissa keväällä 2025. Tuloksia on analysoitu vertailemalla niitä sekä aiempien vuosien vastauksiin (muutokset Lapuan sisällä) että valtakunnalliseen keskiarvoon (Lapuan tilanne Suomen keskiarvoon nähden).

Lapuan tuloksissa näkyy sekä myönteisiä muutoksia että nousevia huolenaiheita lasten ja nuorten hyvinvointiin liittyen. Moni huolenaiheista liittyy laajempiin ilmiöihin, kuten uusiin nikotiinivalmisteisiin ja nuorten nettikäyttäytymiseen. Tuloksia tulkitessa tulee kuitenkin huomioida, etteivät muutokset välttämättä edusta pitkän aikavälin muutoksia tai koko ikäluokan vastauksia.

## 4.-5.-luokkalaiset

Alakouluikäisten osalta myönteisiä muutoksia ovat erityisesti kiusaamiskokemusten harvinaistuminen ja alkoholikokeilujen merkittävä väheneminen. Myös ahdistusoireilua on kokenut aiempaa harvempi. Pojilla fyysisen uhan ja tytöillä seksuaalisen kommentoinnin kokeminen on harvinaistunut.

Huolena on, että liikkuminen ja harrastaminen ovat vähentyneet: vain noin kolmasosa liikkuu vähintään tunnin päivässä. Lisäksi kokemus opettajan kiinnostuksesta oppilaan asioihin on heikentynyt, etenkin pojilla.

## 8.-9.-luokkalaiset

Yläkoululaisten keskuudessa kiusaamiskokemukset ovat vähentyneet: ¾ vastaajista ei ole kokenut kiusaamista lukuvuoden aikana. Koululounaan houkuttelevuus ja koettu laatu on myös huomattavasti lisääntynyt. Tytöillä seksuaalisen häirinnän ja pojilla fyysisen uhan kokemukset ovat vähentyneet. Myös poikien tupakointi on harvinaistunut.

<!-- image -->

Lapuan kaupunki Hyvinvointilautakunta

<!-- image -->

Vastaajien elintavat herättävät kuitenkin huolta: vain puolet vastaajista syö koululounaan ja nukkuu riittävästi päivittäin. Lähes kolmasosa ei ole huolehtinut ehkäisystä edellisessä yhdynnässä. Pojat kuvaavat aiempaa enemmän kokemuksia koulu-uupumuksesta ja koulun aikuisen toimesta tapahtuneesta kiusaamisesta. Tytöillä on ollut aiempaa enemmän vaikeuksia irtaantua nettimaailmasta. Suurin osa nuorista kokee nuorten oleskelutiloja olevan liian vähän.

## Lukio-opiskelijat

Lukioikäisten vastauksissa positiivisena ilmiönä näyttäytyy positiivisen mielenterveyden kokemusten lisääntyminen: esimerkiksi ahdistuksen ja uupumuksen kokeminen on vähentynyt. Myös luottamus vanhempaan ja avun saamiseen on lisääntynyt, erityisesti tytöillä. Lähes kaikki vastaajat pitävät koululounasta hyvänä niin laadultaan kuin maultaan.

Suurimpana huolena on päihteiden käytön lisääntyminen: tupakointi ja nikotiinipussien käyttö on yleistynyt kaikilla, pojilla merkittävästi. Myös alkoholin käyttö on yleistynyt ja runsastunut erityisesti poikien osalta. Lähes kaikki vastaajat toivovat lisää oleskelutiloja nuorille.

## Ammattiin opiskelevat

Ammatillisissa oppilaitoksissa opiskelevien vastauksista voi havaita paljon positiivista kouluilmapiiriin liittyen: kouluinnostuksen kokeminen on lisääntynyt huomattavasti, ja lähes kaikki kokevat opettajan olevan kiinnostunut ja kannustavan mielipiteen ilmaisuun. Tytöillä luottamus omaan tulevaisuuteen on huomattavaa. Tytöillä on myös aiempaa vähemmän masennusoireilua. Pojilla unensaanti on lisääntynyt, mikä näkyy esimerkiksi uupumuksen vähenemisenä ja positiivisten mielenterveyden kokemusten yleistymisenä.

Päihdekäyttäytymisessä on kuitenkin huolestuttavia suuntauksia: nikotiinituotteiden (tupakka, nikotiinipussit, vape) käyttö on erittäin runsasta ja selvästi valtakunnallista keskiarvoa korkeammalla. Myös runsas alkoholinkäyttö on lisääntynyt. Liikkumattomuus on lisääntynyt erityisesti tytöillä. Neljäsosa pojista on kertonut olleensa huolissaan omasta mielenterveydestään edeltäneen vuoden aikana.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta kuulee hyvinvointikoordinaattori Riina Turjaa asiassa ja merkitsee kouluterveyskyselyn 2025 tulokset tiedokseen.

## Päätös

Hyvinvointilautakunta kuuli hyvinvointikoordinaattori Riina Turjaa asiassa ja merkitsi kouluterveyskyselyn 2025 tulokset tiedokseen.

<!-- image -->

## Lapuan kaupunki Hyvinvointilautakunta

## § 132

## Hanke / Kuvitetaan Lapua

LAPDno-2025-919

Valmistelija / lisätiedot:

Heli Talvitie, Kulttuuripäällikkö, heli.talvitie@lapua.fi

Lapuan kulttuuripalvelut anoo lupaa hakea hanketta Leader Aisaparilta.

Suunniteltu hanke "Kuvitetaan Lapua' on kaksivuotinen hanke, jonka aktiivinen työaika sijoittuu tammikuun 2026 ja lokakuun 2027 välille (22 kk).

Hankkeen päätavoitteena on parantaa rakennetun ympäristön laatua ja viihtyisyyttä julkisen taiteen keinoin. Samalla pyritään vahvistamaan yhteisöllisyyttä, osallisuutta ja paikallista identiteettiä. Hankkeessa luodaan pysyviä toimintamalleja Lapuan kaupungin ja yhdistysten käyttöön.

## Strategiset tavoitteet:

Hanke vastaa kolmeen ylätason tavoitteeseen:

1. Yhteisöllisyyden ja hyvinvoinnin edistäminen: Osallistavat projektit lisäävät sosiaalista vuorovaikutusta ja yhteenkuuluvuuden tunnetta, kun asukkaat (kuten lapset, eläkeläiset ja urheiluseurojen jäsenet) pääsevät vaikuttamaan ympäristöönsä. Tämä lisää alueen arvostusta ja vähentää ilkivaltaa.
2. Alueellisen identiteetin ja vetovoiman vahvistaminen: Taiteen avulla luodaan Lapualle erottuva imago ja tuodaan esiin paikallista kulttuuriperintöä ja talkoohenkeä.
3. Elinvoiman ja taloudellisen arvon luominen: Hanke työllistää taiteilijoita, vahvistaa nuorten taiteilijoiden ammatillista osaamista ja voi välillisesti tukea paikallista taloutta.

Keskeiset toimenpiteet (pilottikohteet):

Hanke toteutetaan neljän julkisen taiteen pilotin kautta, joiden avulla Lapualle luodaan omaleimaisuutta:

1. Sähkökaappitaide: Luodaan pysyvä toimintamalli sähkökaappien maalaamiseen. Tavoitteena on toteuttaa 10-20 teosta, hyödyntäen muiden kaupunkien (esim. Helsingin, Tampereen ja Turun) kokemuksia. Sähkökaappien maalaajina toimivat kuntalaiset ja taiteen harrastajat itse.
2. Pesäpallokentän aitamuraali: Toteutetaan yhteisöllinen taideteos, johon osallistuvat Lapuan urheiluharrastajat ja kuntalaiset ammattitaiteilijan ohjauksessa. Teos nostaa esille lapualaista urheilun kulttuurihistoriaa.
3. Kyläkohde: Toteutetaan yhteisöllinen teos (muraali tai ympäristötaideteos) valitussa lapualaisessa kylässä.
4. Puistokohde: toteutetaan yhteisöllinen teos valitussa lapualaisessa puistossa.

<!-- image -->

10/2025

9 ( 19)

<!-- image -->

## Lapuan kaupunki Hyvinvointilautakunta

10/2025

10 ( 19)

Lisäksi hanke sisältää POP UP -gallerian ja näyteikkunainstallaatioita nuorten taiteilijoiden osaamisen esille tuomiseksi.

Hankkeeseen palkataan projektipäällikkö/kulttuurituottaja sekä taiteilija/taiteilijoita. Henkilöiden rekrytoinnissa hyödynnetään synergiaetuja kulttuuritoimen kesäkulttuurituottajan ja kesätaiteilijatoiminnan kanssa, jolloin samoille henkilöille voidaan mahdollistaa pidempi työsopimus. Hankkeeseen tarvitaan kulttuurituottajan noin 60 % työpanos aktiiviselle hankekaudelle ja taiteilijan 3,5 kk 100 % työpanos.

Rahoitus ja talkootyö:

Hankkeen kokonaisbudjetti on 99.740 euroa. Leader-rahoituksen osuus on 80 % (79.800 euroa).

Omarahoitusosuus (20 %, 19.940 euroa) katetaan kokonaisuudessaan talkootyöllä, jota käytetään muun muassa yhteisöllisten taideteosten valmisteluun, tekemiseen ja loppusiivoukseen.

Hankesuunnitelmaluonnos oheismateriaalina.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta päättää, että Lapuan kaupunki hakee Leader Aisaparin rahoitusta "Kuvitetaan Lapua" hankkeelle.

## Päätös

Hyvinvointilautakunta kuuli kulttuuripäällikkö Heli Talvitietä asiassa ja hyväksyi sivistys- ja hyvinvointijohtajan ehdotuksen.

<!-- image -->

## § 133

## Talousarvion ja toiminnan toteutuminen ajalta 1.1.-30.9.2025 / hyvinvointilautakunta (neljännesvuosiraportti)

LAPDno-2024-881

Valmistelija / lisätiedot:

Tiina Lassila, Hallintosihteeri, tiina.lassila@lapua.fi Mika Kamunen, Sivistys- ja hyvinvointijohtaja, mika.kamunen@lapua.fi

1 Ta 25 / hyvinvointilautakunta / käyttötalouden toteuma 1.1.-30.9.2025 2 Ta 25 / hyvinvointilautakunta / käyttötalouden toteuma toimialoittain 1.1.-30.9.2025 3 Ta 25 / hyvinvointilautakunta / investoinnit 1.1.-30.9.2025 4 Hyvinvointilautakunta tavoitteiden toteutuminen 1.1.-30.9.2025

Vuoden 2025 talousarvion täytäntöönpano-ohjeiden 2. kohdan mukaan:

## "2. Määrärahojen seuranta ja raportointi

Toimielimen velvollisuutena on huolehtia siitä, että toimielimen/tulosalueen tulot kertyvät ja määrärahat eivät ylity. Määrärahojen riittävyyden turvaamiseksi on menojen käyttö ajoitettava siten, että talousarviovuoden aikana mahdollisesti syntyvät yllättävätkin menot voidaan kattaa.

Talousarvion ylitysuhista ja toimenpiteistä niiden torjumiseksi on raportoitava välittömästi kaupunginhallitukselle. Mikäli valtuuston myöntämät määrärahat uhkaavat ylittyä, toimielimen tulee välittömästi ryhtyä etsimään ylitykselleen kate omasta toiminnastaan. Tämä merkitsee toimintamenojen karsimista hyväksyttyyn käyttösuunnitelmaan verrattuna. Toimielimen ja niiden alaisten vastuualueiden on reagoitava mahdollisiin ylityksiin käymällä läpi toimintaan liittyvät tuottavuustoimet ja säästökohteet kokonaisraamissa pysymiseksi.

Toiminnallisten ja taloudellisten tavoitteiden toteutumisesta raportoidaan valtuustolle vuoden aikana neljännesvuosittain ajoilta 31.3., 30.6., 30.9 sekä tilinpäätösvaiheessa ajalta 31.12. Raportissa toimielimet esittävät ennusteensa talouden ja tavoitteiden toteutumisesta koko talousarviovuoden aikana. Raportin yhteydessä annetaan selvitys myös investointien toteutumisesta. Neljännesvuosiraporttien lisäksi määrärahojen ja tuloarvioiden toteutumista seurataan kuukausiraporttien avulla. Kaupunginhallitukselle annettavien kuukausiraporttien toimitusajankohdat sovitetaan kirjanpidon valmistumisen mukaan kaupunginhallituksen kokousrytmiin."

Liitteet

## Lapuan kaupunki Hyvinvointilautakunta

<!-- image -->

<!-- image -->

Hyvinvointilautakunnan talousarvion toteutuminen ajalta 1.1.-30.9.2025 toimialoittain:

## musiikkiopisto:

|                  | TA 2025          | TA 2025            | Tot. 09/2025 Tot-%   | Tot. 09/2025 Tot-%   | Tot. 09/2025 Tot-%   |
|------------------|------------------|--------------------|----------------------|----------------------|----------------------|
| Toimintatuotot   | 131.300          | 131.300            | 43.317               | 43.317               | 33,0                 |
| Toimintakulut *) | -1.122.840       | -1.122.840         | -757.618             | -757.618             | 67,5                 |
| Toimintakate     | -991.540         | -991.540           | -714.301             | -714.301             | 72,0                 |
| kansalaisopisto: | kansalaisopisto: | kansalaisopisto:   | kansalaisopisto:     | kansalaisopisto:     | kansalaisopisto:     |
|                  | TA 2025          | Tot. 09/2025 Tot-% | Tot. 09/2025 Tot-%   | Tot. 09/2025 Tot-%   | Tot. 09/2025 Tot-%   |
| Toimintatuotot   | 185.600          | 104.747            | 104.747              | 56,4                 | 56,4                 |
| Toimintakulut *) | -955.680         | -612.157           | -612.157             | 64,1                 | 64,1                 |
| Toimintakate     | -770.080         | -507.410           | -507.410             | 65,9                 | 65,9                 |
| kirjastotoimi:   |                  |                    |                      |                      |                      |
|                  | TA 2025          | Tot. 09/2025 Tot-% | Tot. 09/2025 Tot-%   | Tot. 09/2025 Tot-%   | Tot. 09/2025 Tot-%   |
| Toimintatuotot   | 10.000           | 20.877             | 20.877               | 208,8                | 208,8                |
| Toimintakulut *) | -843.783         | -639.052           | -639.052             | 75,7                 | 75,7                 |
| Toimintakate     | -833.783         | -618.175           | -618.175             | 74,1                 | 74,1                 |
| kulttuuritoimi:  |                  |                    |                      |                      |                      |
|                  | TA 2025          | Tot. 09/2025 Tot-% | Tot. 09/2025 Tot-%   | Tot. 09/2025 Tot-%   | Tot. 09/2025 Tot-%   |
| Toimintatuotot   | 104.190          | 105.387            | 105.387              | 101,1                | 101,1                |
| Toimintakulut *) | -899.740         | -693.509           | -693.509             | 77,1                 | 77,1                 |
| Toimintakate     | -795.550         | -588.122           | -588.122             | 73,9                 | 73,9                 |
| liikuntatoimi:   |                  |                    |                      |                      |                      |
|                  | TA 2025          | Tot. 09/2025 Tot-% | Tot. 09/2025 Tot-%   | Tot. 09/2025 Tot-%   | Tot. 09/2025 Tot-%   |
| Toimintatuotot   | 561.470          | 346.058            | 346.058              | 346.058              | 61,6                 |
| Toimintakulut *) | -2.876.440       | -2.147.793         | -2.147.793           | -2.147.793           | 74,7                 |
| Toimintakate     | -2.314.970       | -1.801.735         | -1.801.735           | -1.801.735           | 77,8                 |
| nuorisotoimi:    |                  |                    |                      |                      |                      |
|                  | TA 2025          | Tot. 09/2025 Tot-% | Tot. 09/2025 Tot-%   | Tot. 09/2025 Tot-%   | Tot. 09/2025 Tot-%   |
| Toimintatuotot   | 220.190          | 182.501            | 182.501              | 82,9                 | 82,9                 |
| Toimintakulut *) | -701.740         | -435.541           | -435.541             |                      | 62,1                 |
| Toimintakate     | -481.550         | -253.039           | -253.039             | 52,5                 | 52,5                 |
| hyte:            |                  |                    |                      |                      |                      |
|                  | TA 2025          | Tot. 09/2025 Tot-% | Tot. 09/2025 Tot-%   | Tot. 09/2025 Tot-%   | Tot. 09/2025 Tot-%   |
| Toimintatuotot   | 0                | 0                  | 0                    | 0                    | 0                    |
| Toimintakulut *) | -98.600          | -43.768            | -43.768              | 44,4                 | 44,4                 |
| Toimintakate     | -98.600          | -43.768            | -43.768              | 44,4                 | 44,4                 |

<!-- image -->

<!-- image -->

Hyvinvointilautakunnan talousarvion toteutuminen ajalta 1.1.-30.9.2025:

|                  | TP 2024    | Tot. 09/2024   | Tot.-%TA   | 2025       | Tot. 09/2025   | Tot.-%   |
|------------------|------------|----------------|------------|------------|----------------|----------|
| Toimintatuotot   | 1.127.089  | 697.134        | 61,9       | 1.212.750  | 802.887        | 66,2     |
| Toimintakulut *) | -7.152.838 | -5.331.125     | 74,5       | -7.665.453 | -5.376.551     | 70,1     |
| Toimintakate     | -6.025.748 | -4.633.991     | 76,9       | -6.452.703 | -4.573.664     | 70,9     |

*) sisältää sisäiset vuokrat

Tarkempi erittely ja toiminnallisten tavoitteiden toteutuminen liitteinä.

## INVESTOINNIT

Talousarvion 2025 investointien toteuma 1.1.-30.9.2025:

|                 |   TA 2025 |   Tot. 09/2025 | Tot-%   |
|-----------------|-----------|----------------|---------|
| Kansalaisopisto |       -10 |         -3.165 | 31,7    |
| Kulttuuritoimi  |       -10 |        -10     | 100     |
| Liikuntatoimi   |       -20 |         -2.82  | 14,1    |

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta merkitsee hyvinvointilautakunnan alaisen talouden ja toiminnan toteutumisen ajalta 1.1.-30.9.2025 tiedokseen ja toimittaa sen edelleen kaupunginhallitukselle ja -valtuustolle tiedoksi.

## Päätös

Hyvinvointilautakunta hyväksyi sivistys- ja hyvinvointijohtajan ehdotuksen.

<!-- image -->

| Lapuan kaupunki Hyvinvointilautakunta   | Pöytäkirja 23.10.2025   | 10/2025   | 14 ( 19)   |
|-----------------------------------------|-------------------------|-----------|------------|

## § 134 Ilmoitusasiat

Hyvinvointifoorumi Alajoki-salissa 28.10.2025 klo 17.30-20.00.

<!-- image -->

## § 135

## Muut asiat

Lapuan kaupunki Hyvinvointilautakunta

<!-- image -->

10/2025

15 ( 19)

Hyvinvointilautakunta keskusteli hyvinvointilautakunnan alaisten vastuualueiden / yksiköiden toiminnan kehittämisestä lautakunnan puheenjohtajan aiemmin tekemien tiedustelujen pohjalta.

Kyselymateriaalit kokouksessa oheismateriaalina.

Keskustelun jälkeen hyvinvointilautakunta linjasi viranhaltijoita valmistelemaan kevään 2026 aikana selvityksen alla olevista osa-alueista,  jotta mahdolliset muutokset osataan ottaa huomioon vuoden 2027 talousarvion laadinnassa:

## Urheiluseurojen koulutilojen maksut

- Selvitetään, mitä kustannusvaikutuksia syntyy, jos urheilu- tai eläkeläisseurat vapautetaan koulujen liikuntasalien käytön maksuista kokonaan.

## Liikuntapalveluiden osittainen maksuttomuus alaikäisille

- Arvioidaan kustannukset ja mahdolliset vaikutukset, jos esimerkiksi uimahallimaksut tai valikoidut liikuntapalvelut olisivat maksuttomia alle 18-vuotiaille.
- Selvitetään myös, miten käytäntö on toteutettu naapurikunnissa (esim. Ilmajoki, Kauhava, Seinäjoki, Kuortane) eli mitä liikuntapalveluita tarjotaan maksuttomasti alle 18-vuotiaille ja minkä suuruisista kustannuksista on ollut kyse.

## Musiikkiopiston ja kansalaisopiston musiikin ja taiteen varhaiskasvatus

- Selvitetään kustannusvaikutukset, jos musiikin ja taiteen varhaiskasvatus (esim. musiikkileikkikoulu, kuvataide, tanssi tai teatteri) olisi maksutonta.
- Arvioidaan vaihtoehtoisesti myös , yhteinen 'taiteen varhaiskasvatuksen paketti' joka toteutettaisiin yhteistyössä Lapuan musiikkiopiston ja kansalaisopiston kesken siten, että lapsi voisi osallistua useampaan taiteenlajiin saman maksuttomuusjärjestelyn puitteissa.

Selvityksen tulee tuottaa arviot paitsi kustannuksista myös mahdollisista hyvinvointivaikutuksista, kuten harrastamisen saavutettavuuden paranemisesta, lasten ja nuorten hyvinvoinnin lisääntymisestä sekä Lapuan vetovoimaisuuden vahvistumisesta lapsiperheiden näkökulmasta.

<!-- image -->

## § 136 Seuraava kokous

Hyvinvointilautakunnan seuraava kokous pidetään 24.11.2025.

Pöytäkirja

23.10.2025

Lapuan kaupunki Hyvinvointilautakunta

<!-- image -->

## Muutoksenhakukielto

§128, §129, §130, §131, §133, §134, §135, §136

## Muutoksenhakukielto

Kuntalain 136 §:n mukaan tästä päätöksestä ei saa tehdä oikaisuvaatimusta eikä kunnallisvalitusta, koska päätös koskee vain valmistelua tai täytäntöönpanoa.

<!-- image -->

10/2025

17 ( 19)

<!-- image -->

## Lapuan kaupunki Hyvinvointilautakunta

## Oikaisuvaatimus

§132

## Oikaisuvaatimusohje

Tähän päätökseen tyytymätön voi tehdä kirjallisen oikaisuvaatimuksen.

Päätökseen ei saa hakea muutosta valittamalla tuomioistuimeen.

## Oikaisuvaatimusoikeus

Oikaisuvaatimuksen saa tehdä:

- se, johon päätös on kohdistettu tai jonka oikeuteen, velvollisuuteen tai etuun päätös välittömästi vaikuttaa (asianosainen), sekä
- kunnan jäsen.

## Oikaisuvaatimusaika

Oikaisuvaatimus on tehtävä 14 päivän kuluessa päätöksen tiedoksisaannista.

Oikaisuvaatimus on toimitettava Lapuan kunnan kirjaamoon määräajan viimeisenä päivänä ennen kirjaamon aukiolojan päättymistä.

Asianosaisen katsotaan saaneen päätöksestä tiedon, jollei muuta näytetä, seitsemän päivän kuluttua kirjeen lähettämisestä.

Käytettäessä tavallista sähköistä tiedoksiantoa asianosaisen katsotaan saaneen päätöksestä tiedon, jollei muuta näytetä, kolmantena päivänä viestin lähettämisestä.

Kunnan jäsenen katsotaan saaneen päätöksestä tiedon seitsemän päivän kuluttua siitä, kun pöytäkirja on nähtävänä yleisessä tietoverkossa.

Tiedoksisaantipäivää ei lueta oikaisuvaatimusaikaan. Jos oikaisuvaatimusajan viimeinen päivä on pyhäpäivä, itsenäisyyspäivä, vapunpäivä, joulu- tai juhannusaatto tai arkilauantai, saa oikaisuvaatimuksen tehdä ensimmäisenä arkipäivänä sen jälkeen.

## Oikaisuvaatimusviranomainen:

Viranomainen, jolle oikaisuvaatimus tehdään:

Lapuan kaupungin hyvinvointilautakunta

Valtuustontie 8, 62100 Lapua

Sähköpostiosoite: kirjaamo@lapua.fi

Puhelinnumero: 06 438 4111

## Oikaisuvaatimuksen muoto ja sisältö

Oikaisuvaatimus on tehtävä kirjallisesti. Myös sähköinen asiakirja täyttää vaatimuksen kirjallisesta muodosta.

Oikaisuvaatimuksessa on ilmoitettava:

- päätös, johon haetaan oikaisua

<!-- image -->

10/2025

18 ( 19)

Lapuan kaupunki Hyvinvointilautakunta

<!-- image -->

- miten päätöstä halutaan oikaistavaksi
- millä perusteellä oikaisua vaaditaan

Oikaisuvaatimuksessa on lisäksi ilmoitettava tekijän nimi, kotikunta, postiosoite ja puhelinnumero. Jos oikaisuvaatimus voidaan antaa tiedoksi sähköisenä viestinä, yhteystietona pyydetään ilmoittamaan myös sähköpostiosoite.

## Pöytäkirja

Päätöstä koskevia pöytäkirjan otteita ja liitteitä voi pyytää kirjaamosta.

10/2025

19 ( 19)