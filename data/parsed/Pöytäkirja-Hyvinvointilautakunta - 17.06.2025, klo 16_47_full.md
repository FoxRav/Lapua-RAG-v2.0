<!-- image -->

| Aika             | 17.06.2025, klo 16:47 - 17:52                                                              |
|------------------|--------------------------------------------------------------------------------------------|
| Paikka           | Kaupungintalo, valtuustosali                                                               |
| Käsitellyt asiat | Käsitellyt asiat                                                                           |
| § 75             | Kokouksen laillisuus ja päätösvaltaisuus                                                   |
| § 76             | Pöytäkirjan tarkastus                                                                      |
| § 77             | Esityslistan hyväksyminen                                                                  |
| § 78             | Kansalaisopiston opinto-ohjelma 2025-2026                                                  |
| § 79             | Kulttuurikasvatussuunnitelma toiselle asteelle 1.8.2025 alkaen                             |
| § 80             | Kulttuuritoimen toiminta-avustukset 2025                                                   |
| § 81             | Nuorisotoimen kohdeavustukset 2025                                                         |
| § 82             | Valtuustoaloite / teiniperheen neuvola                                                     |
| § 83             | Hyvinvointilautakunnan alaisten yksiköiden laskujen hyväksyjät 1.8.2025 alkaen             |
| § 84             | Talousarvion toteutuminen ajalta 1.1.-31.5.2025 / hyvinvointilautakunta (kuukausiraportti) |
| § 85             | Hyvinvointilautakunnan kokoukset syksyllä 2025                                             |
| § 86             | Viranhaltijapäätökset / hyvinvointilautakunnan alaiset toimijat                            |
| § 87             | Viranhaltijapäätökset / sivistys- ja hyvinvointijohtaja                                    |
| § 88             | Ilmoitusasiat                                                                              |
| § 89             | Muut asiat                                                                                 |
| § 90             | Seuraava kokous                                                                            |
| Lisäpykälät      | Lisäpykälät                                                                                |
| § 91             | LISÄPYKÄLÄ: Vimpelin liikuntahallin palotilanteen vaikutukset ja yhteistyömahdollisuudet   |

<!-- image -->

Lapuan kaupunki

Hyvinvointilautakunta

Saapuvilla olleet jäsenet Jesse Häyhä, puheenjohtaja Sami Kuula, 1. varapuheenjohtaja Tommi Ilkka Marja-Terttu Isoaho Ami Kimanen Marko Makkonen Timo Pihlajaviita Susanna Suokko Ulla Tiitu

## Muut saapuvilla olleet

Helena Lahtinen, Kaupunginhallituksen edustaja Netta Nyrhilä, Nuorisovaltuuston edustaja Mari Takamaa, Kansalaisopiston rehtori, saapui 16:50, poistui 17:15 Heli Talvitie, Kulttuuripäällikkö, saapui 17:02, poistui 17:15 Mika Kamunen, Sivistys- ja hyvinvointijohtaja, esittelijä

Tiina Lassila, Hallintosihteeri, sihteeri

## Allekirjoitukset

Jesse Häyhä Puheenjohtaja Tiina Lassila Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 18.06.2025 klo 16:19. Allekirjoituksen oikeellisuuden voi todentaa kirjaamosta.

Pöytäkirjan tarkastus

Pöytäkirja on tarkastettu ja hyväksytty

Sami Kuula

Pöytäkirjan nähtävänäolo Lapuan kaupungin verkkosivuilla 19.6.2025

Pöytäkirja 17.06.2025

Susanna Suokko

6/2025

2 ( 33)

<!-- image -->

## § 75

## Kokouksen laillisuus ja päätösvaltaisuus

Lapuan kaupungin hallintosäännön 16 luvun 119 §:n mukaan toimielin pitää kokouksensa päättämänään aikana ja päättämässään paikassa.

Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

Puheenjohtaja voi peruuttaa kokouksen.

Hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kuntalain 103 §:n 2 momentin mukaan lautakunta on päätösvaltainen, kun enemmän kuin puolet sen jäsenistä on läsnä. Läsnä oleviksi katsotaan myös lautakunnan jäsenet, jotka osallistuvat kokoukseen sähköisesti.

## Päätös

Hyvinvointilautakunta totesi kokouksen lailliseksi ja päätösvaltaiseksi.

Pöytäkirjamerkintä: Ennen kokouksen alkua uusi lautakunta esittäytyi.

<!-- image -->

<!-- image -->

## § 76 Pöytäkirjan tarkastus

Lapuan kaupungin hallintosäännön 16 luvun 140 §:n 3 momentin mukaan pöytäkirja tarkistetaan toimielimen päättämällä tavalla.

Hyvinvointilautakunta päättää pöytäkirjan tarkistamisesta kiireellisissä asioissa tarvittaessa myös erikseen.

Hyvinvointilautakunnan sihteeri ilmoittaa kokouksessa pöytäkirjan tarkastusvuorossa olevat jäsenet niin, että tarkastusvuorot jakautuvat jäsenille tasapuolisesti koko valtuustokauden ajalle.

Pöytäkirja allekirjoitetaan sähköisesti.

## Päätös

Tämän kokouksen pöytäkirjantarkastajiksi valittiin Sami Kuula ja Susanna Suokko.

<!-- image -->

<!-- image -->

## § 77

## Esityslistan hyväksyminen

Lapuan kaupungin hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kokouskutsussa on ilmoitettava kokouksen aika ja paikka sekä siinä käsiteltävät asiat ( ) asialista .

Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä.

Kokouskutsu lähetetään jäsenille ja muille, joilla on läsnäolo-oikeus tai -velvollisuus, toimielimen päättämällä tavalla.

## Päätös

Hyvinvointilautakunta hyväksyi esityslistan.

<!-- image -->

<!-- image -->

## § 78 Kansalaisopiston opinto-ohjelma 2025-2026

LAPDno-2022-537

Valmistelija / lisätiedot:

Mari Takamaa, Kansalaisopiston rehtori, mari.takamaa@lapua.fi

Kalenterivuotta noudattavassa talousarviosuunnitelmassa kansalaisopiston järjestämän opetuksen kokonaistuntimäärä on n.  9200 tuntia, lukuvuotta kohden kokonaistuntimäärä on liki samaa luokkaa. Aikaisempiin lukuvuosiin verrattuna opetustuntimäärä on alhaisempi johtuen toimintaamme kohdistuneista säästötoimenpiteistä.

Tulevan lukuvuoden suunniteltujen opetustuntien kokonaismäärä on noin n. 9800 tuntia, josta Lapuan Taidekoulussa järjestettävän taiteen perusopetuksen osuus on 1770 tuntia.  Suunnittelussa on otettu huomioon kurssien peruuntumisen mahdollisuus. Lukuvuoden opetusohjelma täydentyy yksittäisillä kursseilla lukuvuoden aikana, sillä opisto voi järjestää uusia kursseja nopealla aikataululla toiveiden ja tarpeiden mukaisesti. Kevät- ja kesäkaudelle 2026 on jätetty suunnitteluresurssia jonkin verran. Taidekoulun opetus toteutuu voimassa olevan opetussuunnitelman mukaisesti. Kansalaisopiston kurssisuunnittelussa on otettu huomioon kurssitoiveita, paikallisia koulutustarpeita ja ajankohtaisia trendejä. Kurssien suunnittelussa huomioimme omaehtoisen oppimisen, yhteisöllisyyden ja yhteisöllisyyden merkityksen sekä kaupungin strategian mukaisesti alueen asukkaiden hyvinvoinnin lisäämisen toimintamme kautta.

Taidekoulun varhaisiän opintoryhmiä on 7 (taidetaikurit, alkeisbaletti ja satubalettiryhmät). Varhaisiän opetus on suunnattu 5-6 vuotiaille. Yhteisten opintojen kursseja on eri taideaineissa tarjolla yhteensä 21. Työpaja- eli teemaopintoja, jotka on suunnattu yhteiset opinnot jo suorittaneille oppilaille, on tarjolla eri taideaineissa yhteensä 6 ryhmää. Kaikkiaan ryhmiä on 34.

Kulttuurikeskus Vanhan Paukun toimijoiden kanssa on yhdessä valittu lukuvuoden teemaksi ' monine siihen liittyvine arvoineen. Yhteinen teema ilmenee 'Koti lukuvuoden opintotarjonnassa monin tavoin luennoilla, kursseilla ja taidekoulun opetussisällöissä. Liisa Keltikangas-Järvisen luento liittyen kasvatukseen ja perheiden hyvinvointiin toteutetaan yhteistyössä Lapuan naisyhdistyksen kanssa. Matti Mäkelä luennoi  hyvästä elämästä pohjalaistaloissa ja 72h varautumiskoulutuksessa käsitellään kotivaran merkitystä. Kannustamme Koti-teeman puitteissa kädentaitojen kursseilla kunnostamaan oman suvun ja kodin huonekaluja, tekstiilityön kursseilla kirjotaan perinteinen huoneentaulu ja opitaan korjausompelua. Erilaisten kädentaitojen menetelmien hallitseminen on tärkeä osa kulttuuriamme ja on myös yksi  tärkeä varautumisen taito. Oman suvun historian saloihin tutustutaan sukututkimuksen luennolla, alkeis- ja peruskursseilla. Oma talous otetaan haltuun taloustaitokurssilla ja kodin kaaos taltutetaan ammattijärjestäjän opein.

<!-- image -->

Kiireisimmänkin kalenteriin mahtuu verkon yli toteutettavat liikuntakurssit, joihin voi osallistua kotoa käsin. Puutarha-alan ja kotitalouden kursseilla suunnitellaan ja kunnostetaan omaa kotipihaa sekä opetellaan fermentoinnin salat.

Yhteistyössä hyvinvointialueen kanssa toteutetaan tukiperhekursseja, joiden myötä Lapualle saadaan lisää koulutettuja tukiperheitä. Toteutamme myös tulevana lukuvuonna palvelukodeissa lauluhetkiä, tuolijumppaa ja virelavista.

Opinto-ohjelmassa nostetaan esille myös erityisesti aikuisten kansalais- ja perustaitoja tukevia kursseja kuten ensiapu- ja uintikursseja. Perinteisten, aina suosiossa olevien kädentaito-, kieli- ja liikuntakurssien lisäksi valikoimassa on erilaisia lyhytkursseja kuten hautakiven kultausta,  japanilaista teetaidetta, nerogomikeramiikkaa, metallinetsintää, äänimaljarentoutusta, omien jalkineiden valmistusta.  Koemme tärkeäksi tarjota aivan uusia oppimiskokemuksia, joiden myötä voimme tavoittaa myös uusia kohderyhmiä. Kaikkiaan kursseja on suunniteltuna n. 340. Ohjelmaan voi tulla vielä pieniä muutoksia.

Joidenkin kurssien kurssimaksua on alennettu tai poistettu kokonaan OPH:n opintosetelirahoituksen myötä. Alennukset on kohdistettu mm. maahanmuuttajien kielikoulutukseen ja senioreille suunnattuun digiopetukseen.

Opinto-ohjelma on osa Lapuan kaupungin vapaa-aikatoimijoiden yhteistä Ota-koppi julkaisua.

Ota koppi -julkaisu on luettavissa sähköisessä muodossa elokuun alussa. Julkaisu jaetaan postitse jokaiseen talouteen 6.8. Lisäksi Ota-koppi on jaossa useissa eri toimipisteissä. Ilmoittautuminen kansalaisopiston kursseille aukeaa verkossa  sunnuntaina 10.8. klo 09.00. ja toimistomme palvelee puhelimitse ja paikan päällä asioivia maanantaina 11.8. alkaen klo 9.00.

Taidekoulun opintoihin voivat uudet oppilaat jo ilmoittautua. Opiston lukuvuosi alkaa taidekoulun opinnoilla viikolla 35 ja kansalaisopiston kursseilla pääsääntöisesti viikolla 36.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta hyväksyy kansalaisopiston lukuvuoden 2025-2026 opintoohjelman.

## Päätös

Hyvinvointilautakunta kuuli kansalaisopiston rehtori Mari Takamaata asiassa ja hyväksyi sivistys- ja hyvinvointijohtajan ehdotuksen.

<!-- image -->

## § 79 Kulttuurikasvatussuunnitelma toiselle asteelle 1.8.2025 alkaen

LAPDno-2025-624

Valmistelija / lisätiedot:

Heli Talvitie, Kulttuuripäällikkö, heli.talvitie@lapua.fi Mari Takamaa, Kansalaisopiston rehtori, mari.takamaa@lapua.fi

1 KOPS toiselle asteelle 2025-06-10.pdf

Lapuan kaupungilla on voimassa oleva kulttuurikasvatussuunnitelma Kulttuuri Paukku varhaiskasvatukseen sekä esi- ja perusopetukseen. (Sivla 18.4.2024 § 41).

Kulttuurikasvatussuunnitelman avulla pyritään takaamaan jokaiselle lapualaiselle lapselle ja nuorelle tasavertainen osallisuus ympäröivään kulttuuriin ja kulttuuriseen yleissivistykseen. Oppivelvollisuusiän noustua 18 vuoteen, on tarkoituksenmukaista ulottaa kulttuurikasvatussuunnitelma myös toisen asteen opiskelijoille ja taata yhdenvertaiset mahdollisuudet osallistua kulttuurikasvatukseen samoin kuin alemmilla koulutusasteilla.

Toisen asteen oppilaitokset ovat aikaisemminkin hyödyntäneet Lapuan kaupungin kulttuuri- ja kirjastopalveluja osana omia kulttuuriopintojaan. Omalla kohdennetulla kulttuurikasvatussuunnitelmalla vahvistetaan yhteistyötä ja turvataan sen jatkuvuus. Toiminta kohdennetaan erityisesti oppivelvollisuusikäisille perustutkinnon suorittajille. Oppilaitosten muut oppilaat voivat osallistua kulttuurikasvatukseen, jos se on helposti järjestettävissä ja siitä ei koidu lisäkustannuksia toimintaan.

Kulttuurikasvatussuunnitelmalla ei ole välittömiä kustannusvaikutuksia vuoden 2025 talousarvion toteutumiseen.

Kulttuurikasvatussuunnitelma on laadittu yhteistyössä Lapuan ja Kauhavan kaupunkien kulttuuritoimijoiden sekä toisen asteen oppilaitosten kanssa. Lapua ja Kauhava osallistuivat yhtenä yksikkönä Suomen lastenkulttuuriverkoston kulttuurikasvatussuunnitelmien sparraukseen, jonka tuloksena laadittiin yhteinen suunnitelma. Suunnitelman laadintaan ovat osallistuneet Lapualta kulttuuripalvelut, kirjasto, musiikkiopisto, kansalaisopisto/taidekoulu, Lapuan lukio, Step-opiston Lapuan toimipiste ja Sedun Lapuan toimipiste.

Suunnitelma hyväksytetään myös sivistyslautakunnan kokouksessa, jolloin siitä tulee virallinen osa Lapuan kaupungin lukion opetussuunnitelmaa. Suunnitelma viedään myös Step-opiston ja Sedun johtoryhmille hyväksyttäväksi.

Kulttuurikasvatustussuunnitelma toiselle asteelle Lapuan ja Kauhavan kaupungeille liitteenä.

## Ehdotus

Liitteet

Lapuan kaupunki Hyvinvointilautakunta

<!-- image -->

Esittelijä: Mika Kamunen, Sivistys- ja hyvinvointijohtaja

Hyvinvointilautakunta hyväksyy Lapuan kaupungin kulttuurikasvatussuunnitelman toiselle asteelle osaksi kulttuuripalvelujen, kaupunginkirjaston, musiikkiopiston, taidekoulun ja kansalaisopiston toimintaa. Kultturikasvatussuunnitelma otetaan käyttöön 1.8.2025 alkaen.

## Päätös

Hyvinvointilautakunta kuuli kulttuuripäällikkö Heli Talvitietä asiassa ja hyväksyi sivistys- ja hyvinvointijohtajan ehdotuksen.

<!-- image -->

## Lapuan kaupunki Hyvinvointilautakunta

Hyvinvointilautakunta, § 44,29.04.2025 Hyvinvointilautakunta, § 80, 17.06.2025

§ 80

Kulttuuritoimen toiminta-avustukset 2025

LAPDno-2025-447

## Hyvinvointilautakunta, 29.04.2025, § 44

Valmistelijat / lisätiedot:

Heli Talvitie, Kulttuuripäällikkö, heli.talvitie@lapua.fi

Kulttuuripalveluiden talousarvioon on varattu määräraha avustusten jakamista varten vuodelle 2025. Määrärahasta 5.000 euroa on varattu yksityishenkilöille ja 30.000 euroa yhteisöille toiminta- ja kohdeavustuksiin. Tästä on varattu 500 euroa vuoden lapualaiselle kulttuuriteolle.

Avustushakemuksia tuli yhteensä 32. Hakijoiden joukossa on myös uusia yhdistyksiä ja uusia tapahtumia. Toiminta-avustusta haki 17 yhdistystä.

## Avustusten avulla halutaan tukea:

- yhdistysten tavallista toimintaa
- jo olemassa olevia tapahtumia
- uusia kulttuuritoimijoita

## Vuoden 2025 avustuksissa oli erityisesti kaksi teemaa:

- maahanmuuttajien kotiutuminen
- kulttuurin hyvinvointia lisäävä vaikutus

Koska rahaa on rajallisesti, myönnettävät summat ovat pienempiä kuin haetut summat. Osa hakijoista ei saa avustusta, koska heidän toimintansa ei liity pääasiassa kulttuurin tuottamiseen. Sen sijaan ne tukevat yleistä yhteisöllisyyttä, yhteisön tai luonnon turvallisuutta tai kestävää kehitystä.

Yhteenveto määräaikaan mennessä tulleista hakemuksista oheismateriaalina. Hakemusten vertailussa on otettu huomioon haun erityisteemat. Avustushakemuksen korkein pistemäärä oli 21 pistettä. Hakemusten pisteet vaihtelivat 8 ja 20 pisteen välillä.

Esitys toiminta-avustusten jakamiseksi:

| toiminta-avustus                                 | Esitys (euroa)        |
|--------------------------------------------------|-----------------------|
| Laulux, Lapuan lapsi- ja nuorisokuorot ry        | 0                     |
| Lapuan Harmonikkakerho ry                        | 200                   |
| Lapuan Harrastajanäyttelijät ry / Teatteri Lapua | käsitellään myöhemmin |

<!-- image -->

<!-- image -->

| Musiikkiyhdistys Tasamaan Torvet ry   | 300                   |
|---------------------------------------|-----------------------|
| Lapuan Puhallinorkesteriyhdistys ry   | 300                   |
| Lapuan Kamerakerho ry                 | 200                   |
| Ämyri ry                              | käsitellään myöhemmin |
| Pohjanmaan valokuvakeskus             | käsitellään myöhemmin |
| Lapuan Taiteilijaseura ry             | 800                   |
| Lapua-Seura ry                        | 2.800                 |
| Lapuan Sydänyhdistys ry               | 0 (§52 )              |
| Lakaluoman kyläyhdistys ry            | 500                   |
| IISI ry                               | 400                   |
| SPR Lapuan osasto                     | 0 (§52 )              |
| Lapuan eläkkeensaajat ry              | 0 (§52)               |
| Lapuan mieslaulajat ry                | 200                   |
| Ruhan kyläyhdistys ry                 | 350                   |
| yhteensä                              | 6.050                 |

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta jakaa kulttuuritoimen toiminta-avustukset ehdotuksen mukaan.

## Päätös

Kulttuuritoimen avustusmäärärahasta on 5.000 euroa varattu yksityishenkilöiden avustuksiin. Kyseisestä summasta esitetään nyt jaettavaksi 550 euroa. Kulttuuripäällikkö ehdotti kokouksessa, että kyseisestä määrärahasta jakamatta jäänyt 4.450 euroa käytetään muihin avustuksiin.

Hyvinvointilautakunta kuuli kulttuuripäällikkö Heli Talvitietä asiassa ja hyväksyi sivistys- ja hyvinvointijohtajan ehdotuksen kulttuuritoimen toiminta-avustusten jaosta sekä kulttuuripäällikön kokouksessa tekemän ehdotuksen, jonka mukaan yksityishenkilöille varatusta avustusmäärärahasta 4.450 euroa käytetään muihin avustuksiin.

Pöytäkirjamerkintä: Kulttuuripäällikkö Heli Talvitie oli paikalla asian esittelyn ajan klo 17.37-17.55.

<!-- image -->

Heli Talvitie, Kulttuuripäällikkö, heli.talvitie@lapua.fi Mika Kamunen, Sivistys- ja hyvinvointijohtaja, mika.kamunen@lapua.fi

Hyvinvointilautakunnan kokouksessa 29.4.2025 § 44 jätettiin toiminta-avustukset myöntämättä Lapuan harrastajanäyttelijät ry:n , Ämyri ry:n ja Pohjanmaan valokuvakeskus ry:n osalta lisäselvitysten tekemiseksi.

Mainittujen yhdistysten kanssa on selvitetty heidän toimintaansa vuodelle 2025, vuokrasopimukset Lapuan kaupungin omistamissa tiloissa ja keskusteltu tilojen vuokran tarkistuksesta 1.1.2026 alkaen. Lapuan harrastajateatteri ry:n ja Ämyri ry:n kanssa tullaan neuvottelemaan useampi vuotiset yhteistyösopimukset, joissa sovitaan Lapuan kaupungin kulttuuripalvelujen ja yhdistysten välisestä yhteistyöstä, yhdistysten tarjoamista kulttuuripalveluista lapualaisille ja Lapuan kaupungin vuosittaisen avustuksen suuruudesta sopimuskaudelle.

Vuodelle 2025 ei solmita yhteistyösopimusta, koska sopimus jäisi vain yhden vuoden mittaiseksi.

Pohjanmaan valokuvakeskus ry:n toiminta jatkuu vuoden 2025 ajan valokuvakeskuksen galleriassa, joten toiminta-avustus voidaan myöntää.

Ehdotus kulttuuripalveluiden vuoden 2025 jakamatta jääneiden toiminta- avustusten jakamiseksi:

| TOIMINTA-AVUSTUS                                 |   Esitys (eur) |
|--------------------------------------------------|----------------|
| Lapuan Harrastajanäyttelijät ry / Teatteri Lapua |            5   |
| Ämyri ry                                         |            2   |
| Pohjanmaan valokuvakeskus ry                     |           17.4 |
| YHTEENSÄ                                         |           24.4 |

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta jakaa kulttuuritoimen toiminta-avustukset ehdotuksen mukaan.

## Päätös

Hyvinvointilautakunta kuuli kulttuuripäällikkö Heli Talvitietä asiassa ja hyväksyi sivistys- ja hyvinvointijohtajan ehdotuksen.

<!-- image -->

Hyvinvointilautakunta, § 51,29.04.2025 Hyvinvointilautakunta, § 81, 17.06.2025

## § 81 Nuorisotoimen kohdeavustukset 2025

LAPDno-2025-448

## Hyvinvointilautakunta, 29.04.2025, § 51

Valmistelijat / lisätiedot:

Niko Savinainen, Liikunta- ja nuorisotoimenpäällikkö, niko.savinainen@lapua.fi

Lapualaisten rekisteröityjen nuorisojärjestöjen avustukset on ilmoitettu haettavaksi Lapuan Sanomissa 19.2.2025 julkaistulla ilmoituksella sekä Lapuan kaupungin internet-sivuilla. Avustusten hakuaika on päättynyt 26.3.2025 klo 15.00. Saapuneita avustushakemuksia koskien hakijalle on tarpeen mukaan lähetetty sähköpostitse täydennyspyyntö.

Kaksi saapunutta hakemusta on siirretty nuorisotoimen kohdeavustuksista kulttuuritoimen avustuksiin hallintolain 21 § mukaisesti. Kyseinen pykälä velvoittaa viranomaisen siirtämään sille erehdyksessä toimitetun asiakirjan toimivaltaiselle viranomaiselle, jos toimivaltainen viranomainen on tiedossa. Siirto on tehty, koska hakemusten sisältö vastaa paremmin kulttuuritoimen toimialaa.

Lapuan kaupungin liikunta- ja nuorisotoiminnasta päättäneiden lautakuntien aiemman avustuskäytännön painopiste nuorisotoimen kohdeavustuksista on ollut tapahtuma-/tila-avustuksesta ja välineistön hankinnan tukemisessa. Keskeinen perustelu tukemiselle on ollut yleishyödyllisyys.

Vuoden 2025 avustusten erityisenä painopisteenä on ollut maahanmuuttajien kotouttaminen osana kaupungin teemaa "Vahvuutena välittäminen", mikä hakijoiden on tullut ottaa huomioon suunnitelmissaan.

Nuorisotoimen kohdeavustuksia haettiin yhteensä 15.950 eurolla. Yhdistyksiä on kannustettu hakemaan laajempaa kehittämistä ja investointeja varten muuta kehittämisrahoitusta mm. Leader Aisaparin kautta.

Myönnetty kohdeavustus on laskutettava Lapuan kaupungilta kuitteja ja pankkitositteita vastaan. Laskutus tapahtuu sähköisesti Lapuan kaupungin toimittajaportaalin kautta myöntövuoden loppuun mennessä.

Yhteenveto määräaikaan jätetyistä hakemuksista oheismateriaalina.

| Yhdistyksen virallinen nimi      | Tiivistetty kuvaus käyttötarkoituksesta   | Valmistelija n ehdotus   |
|----------------------------------|-------------------------------------------|--------------------------|
| Lapuan Hirvijoen Nuorisoseura ry | Tila-avustus                              | 800                      |
| Lapuan Haapakosken               |                                           |                          |

<!-- image -->

<!-- image -->

<!-- image -->

| nuorisoseura                                        | Tila-avustus                | 800                   |
|-----------------------------------------------------|-----------------------------|-----------------------|
| Lapuan 4H-yhdistys ry                               |                             | käsitellään myöhemmin |
| Lapuan Seudun Kalakerho ry                          | Tapahtuma-avustus           | 1.200                 |
| Deformed Dollz                                      | siirretty kulttuuritoimelle | 0                     |
| Hellanmaan nuorisoseura ry                          | Tila-avustus                | 800                   |
| Mannerheimin lastensuojeluliiton Lapuan yhdistys ry | Tapahtuma-avustus           | 2.200                 |
| Lapuan vapaaseurakunnan nuoret ry                   | Perustoiminnan tapahtumiiin | 0                     |
| Harmonia Lakeus ry                                  | siirretty kulttuuritoimelle | 0                     |
| Tiistenjoen kalastusseura ry                        | Tapahtuma-avustus           | 200                   |
| yhteensä                                            |                             | 6.000                 |

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta jakaa nuorisotoimen kohdeavustukset ehdotuksen mukaan.

## Päätös

Hyvinvointilautakunta kuuli liikunta- ja nuorisotoimenpäällikkö Niko Savinaista asiassa ja hyväksyi sivistys- ja hyvinvointijohtajan ehdotuksen.

## Esteellisyys

Esteellisenä (yhteisöjäävi) kokouksesta poistui tämän asian päätöksenteon ajaksi klo 18.25 Matti Rinnankoski (Tiistenjoen kalastusseura ry).

## Hyvinvointilautakunta, 17.06.2025, § 81

Valmistelija / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi

Hyvinvointilautakunta on kokouksessaan 29.4.2025 § 51 jättänyt Lapuan 4Hyhdistyksen avustushakemuksen käsittelemättä.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta päättää, että Lapuan 4H-yhdistys ry:lle myönnetään kohdeavustusta 5.000 euroa.

<!-- image -->

| Lapuan kaupunki Hyvinvointilautakunta   | Pöytäkirja 17.06.2025   | 6/2025   | 15 ( 33)   |
|-----------------------------------------|-------------------------|----------|------------|

## Päätös

Hyvinvointilautakunta hyväksyi sivistys- ja hyvinvointijohtajan ehdotuksen.

Lapuan kaupunki Hyvinvointilautakunta

<!-- image -->

Hyvinvointilautakunta, § 100,28.08.2024 Kaupunginhallitus, § 246,02.09.2024 Kaupunginvaltuusto, § 67,16.09.2024 Hyvinvointilautakunta, § 82, 17.06.2025

§ 82

Valtuustoaloite / teiniperheen neuvola

LAPDno-2023-797

## Hyvinvointilautakunta, 28.08.2024, § 100

Valmistelijat / lisätiedot:

Riina Turja, Hyvinvointikoordinaattori, riina.turja@lapua.fi Mika Kamunen, Sivistys- ja hyvinvointijohtaja, mika.kamunen@lapua.fi

Keskustan valtuustoryhmän 13.11.2023 jättämässä valtuustoaloitteessa ehdotetaan hankkeen kautta pilotoitavaa teiniperheen neuvolaa Lapualle. Aloitteessa kuvattu kokeilu tarjoaisi teini-ikäisten nuorten vanhemmille neuvolatoiminnan mukaisia, henkilökohtaisia vastaanottoja, joiden tarkoituksena olisi tukea vanhemmuutta sekä kartoittaa tukipalveluiden laajempaa tarvetta.

Hyvinvointialueelle siirtymisen jälkeen kaikki sosiaali- ja terveydenhuollon palvelut, koulujen ja oppilaitosten opiskeluhuolto sekä sosiaalipalvelujen perhetyö ovat hyvinvointialueen hallinnoimia toimintoja. Kuntakohtaiset kokeilut ovat hyvinvointialueuudistuksen jälkeen vähentyneet merkittävästi, eikä ulkopuolinen hankerahoituskaan näitä ole enää käytännössä mahdollistanut. Sosiaali- ja terveydenhuollon ammattilaisten lisäksi teini-ikäisten nuorten vanhemmille tukea, ohjausta ja vertaistukea voivat kuitenkin tarjota myös kaupungin ja kolmannen sektorin toimijat. Tähän ajatukseen perustuu Etelä-Pohjanmaan alueella toimiva teinineuvola-malli, jota lähdetään kokeilemaan tänä syksynä myös Lapualla osana 'Vahvuutena välittäminen'-kampanjaa.

Yksilövastaanottojen sijaan teinineuvola toteutetaan avoimena kahvilana, joka on suunnattu teini-ikäisten lasten vanhemmille. Toiminta käynnistyy syksyllä 2024 yhteistyössä Alajärven, Evijärven, Kauhavan ja Lappajärven kuntien, Moms for Kids ry: n Yhdessä-hankkeen sekä Etelä-Pohjanmaan hyvinvointialueen perhekeskustoimijoiden kanssa. Teinineuvola järjestetään kerran kuukaudessa torstaiiltaisin. Kokoontumiset järjestetään Lapuan perhekeskuksen kohtaamispaikka Ilonassa. Jokaisella kokoontumiskerralla läsnä on ammattilainen hyvinvointialueelta ja Lapuan kaupungilta. Lisäksi paikalla voi olla järjestötoimijoita, esim. MLL Lapuan yhdistyksestä. Kokoontumisten aluksi näytetään asiantuntijan alustus live streamina. Alustusten aiheet vaihtelevat: syyskauden teemat käsittelevät nuorten seksuaalisuutta, vanhemmuutta, päihteitä ja rikollisuutta. Alustusten jälkeen on aikaa vapaalle keskustelulle illan aiheesta tai sen vierestä, kokemusten vaihtamiselle tai huolten käsittelylle. Paikalla olevat ammattilaiset toimivat tarvittaessa keskustelun ohjaajina ja voivat vastata vanhempien kysymyksiin myös yksityisesti; pääpaino

<!-- image -->

<!-- image -->

kokoontumisissa on kuitenkin vanhempien vertaistuessa, verkostoitumisessa ja yhteisöllisyydessä.

Teinineuvola-toimintamalli on koettu aiempien kokeilujen myötä vaikuttavaksi malliksi ja se on saanut runsaasti positiivista huomiota mediassa. Lapualla toimintaa tullaan markkinoimaan vanhemmille eri kanavia (sosiaalinen media, paikallislehti, koulujen viestintä) hyödyntäen. Syksyn toimintaa organisoi Moms for Kids ry:n Yhdessä-hanke.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta:

- 1) päättää, että Lapuan kaupunki lähtee mukaan Etelä-Pohjanmaan alueella toimivaan teinineuvola-malliin syksyllä 2024.
- 2) merkitsee tiedokseen, että toiminta on Lapuan osalta pilotointivaiheessa; mikäli toiminta saa hyvää palautetta ja on kannatettavaa jatkaa eteenpäin, asiasta tehdään uusi erillinen päätös.
- 3) esittää asian kaupunginhallitukselle ja edelleen kaupunginvaltuustolle vastauksena aloitteeseen
- 4) esittää kaupunginhallitukselle, että se esittää kaupunginvaltuustolle, että aloite katsotaan loppuunkäsitellyksi

## Päätös

Hyvinvointilautakunta hyväksyi sivistys- ja hyvinvointijohtajan ehdotuksen.

## Kaupunginhallitus, 02.09.2024, § 246

## Liitteet

- 1 Valtuustoaloite / teiniperheen neuvola.pdf

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

1.  merkitä selvityksen tiedokseen ja esittää selvityksen kaupunginvaltuustolle vastauksena valtuustoaloitteeseen.
2.  esittää kaupunginvaltuustolle, että valtuustoaloite katsotaan loppuunkäsitellyksi.

## Päätös

Kaupunginhallitus hyväksyi kaupunginjohtajan ehdotuksen.

<!-- image -->

## Lapuan kaupunki Hyvinvointilautakunta

## Kaupunginvaltuusto, 16.09.2024, § 67

Liitteet

<!-- image -->

1 Valtuustoaloite / teiniperheen neuvola.pdf

## Ehdotus

Kaupunginhallitus

1.  esittää selvityksen kaupunginvaltuustolle vastauksena valtuustoaloitteeseen.
2.  esittää kaupunginvaltuustolle, että valtuustoaloite katsotaan loppuunkäsitellyksi.

## Päätös

Kaupunginjohtaja alusti asiaa.

Kaupunginvaltuusto

1. merkitsi tiedoksi selvityksen vastauksena valtuustoaloitteeseen
2. päätti, että valtuustoaloite katsotaan loppuunkäsitellyksi.

## Hyvinvointilautakunta, 17.06.2025, § 82

Valmistelija / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi

Teinineuvola-toiminta on matalan kynnyksen palvelu, joka tarjoaa tukea, tietoa ja vertaista kohtaamista teini-ikäisten nuorten vanhemmille. Toiminnan tavoitteena on vahvistaa vanhempien roolia nuorten hyvinvoinnin tukemisessa ja edistää perheiden kokonaisvaltaista hyvinvointia. Lapuan kaupunki on ollut mukana teinineuvolatoiminnassa pilottikokeiluna syksyn 2024 ja kevään 2025 aikana, yhdessä useiden Etelä- ja Pohjois-Pohjanmaan kuntien sekä Etelä-Pohjanmaan hyvinvointialueen perhekeskustoimijoiden kanssa.

Lapuan teinineuvola-pilotin tavoitteena oli selvittää, vastaako toimintamallin mukainen toiminta paikkakuntalaisten vanhempien tarpeita ja toiveita. Valitettavasti pilottivaiheen aikana teini-ikäisten nuorten vanhempia ei onnistuttu tavoittamaan toivotusti osallistujamäärien jäätyä mainonnasta huolimatta niukiksi. Ainoastaan tapaamiset, jotka järjestettiin Lapuan koulujen vanhempainyhdistysten tapaamisten yhteydessä, keräsivät jonkin verran osallistujia.

Pilottikokeilun myötä havaittiin, ettei perinteinen vanhempainiltamalli välttämättä tavoita aktiivisesti teini-ikäisten vanhempia ilman vahvempaa kytköstä koulun tai muiden vanhemmille tuttujen verkostojen toimintaan. Tarjottu sisältö ja osallistumismahdollisuudet eivät myöskään välttämättä vastanneet heidän

<!-- image -->

ajankohtaisia tarpeitaan tai edellytyksiään. Teinineuvolan toimintamalli ei sellaisenaan vastaa pilotin perusteella paikkakuntalaisten tarpeita eikä sen jatkoa siksi nähdä kannattavana.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta:

- 1) toteaa, että teinikahvilan pilotointivaihe on ohitse
- 2) päättää, pilotointivaiheen tulosten perusteella teinikahvilatoiminnalle ei ole tarvetta jatkaa Lapualla.

## Päätös

Hyvinvointilautakunta hyväksyi keskustelun jälkeen sivistys- ja hyvinvointijohtajan ehdotuksen.

<!-- image -->

## § 83

## Hyvinvointilautakunnan alaisten yksiköiden laskujen hyväksyjät 1.8.2025 alkaen

LAPDno-2023-104

Valmistelija / lisätiedot:

Tiina Lassila, Hallintosihteeri, tiina.lassila@lapua.fi

Sisäinen valvonta ja riskienhallinta osana toimintaprosesseja-ohjeen (33/00.01.01. /2018) kohdan Kirjanpito ja maksuliikenne b) Ostolaskujen käsittely ja maksuliikenne mukaan kaupunginhallituksen ja lautakuntien tulee vähintään kerran vuodessa määrätä ne henkilöt, joilla on oikeus hyväksyä tositteet. Tällöin tulee myös selvästi määritellä, minkä kustannuspaikan/tulosyksikön laskuja henkilö voi hyväksyä (ei voi hyväksyä omia kulujaan).

Hyvinvointilautakunnan toimivaltaan ja sen alaisuuteen kuuluvien toimintojen osalta laskujen hyväksyjät ovat alla olevan taulukon mukaiset. Varahyväksyjänä toimii sivistys- ja hyvinvointijohtaja. Laskun asiatarkastaja ja laskun hyväksyjä eivät voi olla sama henkilö. Esihenkilöt hyväksyvät alaistensa matkalaskut ja kasvatuksen, koulutuksen ja vapaa-ajan toimialan hallintosihteeri hyvinvointilautakunnan kokouspalkkiot.

| Hallinto ja lautakunnan alaiset yksiköt sekä investointiosan irtainomaisuus hyvinvointilautakunnan osalta   | Kamunen Mika    |
|-------------------------------------------------------------------------------------------------------------|-----------------|
| Musiikkiopisto                                                                                              | Holkkola Riina  |
| Kirjastotoimi                                                                                               | Pippola Päivi   |
| Kulttuuritoimi                                                                                              | Talvitie Heli   |
| Kansalaisopisto                                                                                             | Takamaa Mari    |
| Liikunta- ja nuorisotoimi                                                                                   | Savinainen Niko |

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta hyväksyy hyvinvointilautakunnan alaisten yksiköiden laskujen hyväksyjät ja varahyväksyjät 1.8.2025 alkaen esitetysti.

## Päätös

Hyvinvointilautakunta hyväksyi sivistys- ja hyvinvointijohtajan ehdotuksen.

<!-- image -->

<!-- image -->

## § 84

Talousarvion toteutuminen ajalta 1.1.-31.5.2025 / hyvinvointilautakunta (kuukausiraportti)

LAPDno-2024-881

Valmistelija / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi Tiina Lassila, Hallintosihteeri, tiina.lassila@lapua.fi

1 Ta 25 / hyvinvointilautakunta / käyttötalouden toteuma 1.1.-31.5.2025 2 Ta 25 / hyvinvointilautakunta / käyttötalouden toteuma toimialoittain 1.1.-31.5.2025 3 Ta 25 / hyvinvointilautakunta / investoinnit 1.1.-31.5.2025

Hyvinvointilautakunnan alaisten toimialojen talouden toteuma ajalta 1.1.-31.5.2025:

## KÄYTTÖTALOUS:

|                  | TP 2024    | Tot. 05/2024   | Tot-%TA   | 2025       | Tot. 05/2025   | Tot-%   |
|------------------|------------|----------------|-----------|------------|----------------|---------|
| Toimintatuotot   | 1.127.089  | 431.138        | 38,3      | 1.212.750  | 483.479        | 39,9    |
| Toimintakulut *) | -7.152.838 | -2.927.388     | 40,9      | -7.665.453 | -2.951.192     | 38,5    |
| Toimintakate     | -6.025.748 | -2.496.250     | 41,4      | -6.452.703 | -2.467.713     | 38,2    |

*) sisältää sisäiset vuokrat

## INVESTOINNIT:

|                 |   TA 2025 |   TOT 05/2025 | Tot-%   |
|-----------------|-----------|---------------|---------|
| Kansalaisopisto |       -10 |          0    | 0       |
| Kulttuuritoimi  |       -10 |        -10    | 100,0   |
| Liikuntatoimi   |       -20 |         -2.82 | 14,1    |

Tarkemmat erittelyt liitteinä.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta merkitsee hyvinvointilautakunnan alaisten toimialojen talouden toteuman ajalta 1.1.-31.5.2025 tiedokseen.

## Päätös

Hyvinvointilautakunta hyväksyi sivistys- ja hyvinvointijohtajan ehdotuksen.

## Liitteet

## Lapuan kaupunki Hyvinvointilautakunta

<!-- image -->

<!-- image -->

## § 85

## Hyvinvointilautakunnan kokoukset syksyllä 2025

LAPDno-2024-877

Valmistelija / lisätiedot:

Tiina Lassila, Hallintosihteeri, tiina.lassila@lapua.fi

Mika Kamunen, Sivistys- ja hyvinvointijohtaja, mika.kamunen@lapua.fi

Lapuan kaupungin hallintosäännön 119 §:n mukaan toimielin pitää kokouksensa päättämänään aikana ja päättämässään paikassa. Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta päättää pitää kokoukset syksyllä 2025 seuraavasti:

26.8.

15.9.

23.10.

24.11.

18.12.

<!-- image -->

<!-- image -->

## § 86

## Viranhaltijapäätökset / hyvinvointilautakunnan alaiset toimijat

Valmistelija / lisätiedot:

Tiina Lassila, Hallintosihteeri, tiina.lassila@lapua.fi

25 §8Lapuan kaupungin hallintosäännön 5 luvun 31 § 2 momentin mukaan lautakunnan alaisen toimielimen tai viranhaltijan on ilmoitettava lautakunnalle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista lautakunta on ilmoittanut, ettei se käytä otto-oikeuttaan.

Hyvinvointilautakunnan tiedoksi ilmoitetaan mahdollista lautakunnan otto-oikeuden käyttöä varten seuraavat hyvinvointilautakunnan alaisten viranhaltijoiden viranhaltijapäätökset:

## kulttuuripäällikkö:

22.5.2025 §8 Kesätaiteilija 2025

## musiikkiopiston vt.rehtori:

13.6.2025 §8 Lapuan musiikkiopiston oppilas- ja soitinvalinnat 10.02.2025-31.05.2025 ja 01.08.2025 alkaen valitut uudet oppilaat

10.6.2025 §7 Lapuan Musiikkiopiston sivutoiminen klarinetin soitonopettaja/Krister Aho

10.6.2025 §6 Lapuan Musiikkiopiston sivutoiminen musiikkileikkikoulun tuntiopettaja

- 10.6.2025 §5 Lapuan Musiikkiopiston sivutoiminen sähköbassonsoiton tuntiopettaja /Jere Lehto

10.6.2025 §4 Lapuan Musiikkiopiston sivutoiminen saksofoninsoitin tuntiopettaja

10.6.2025 §3 Lapuan Musiikkiopiston sivutoiminen tuntiopettaja/Satu Salin

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta päättää mahdollisesta otto-oikeuden käyttämisestä edellä mainittujen viranhaltijapäätösten osalta.

## Päätös

Hyvinvointilautakunta päätti olla käyttämättä otto-oikeuttaan ja merkitsi tehdyt päätökset tiedokseen.

<!-- image -->

<!-- image -->

## § 87

## Viranhaltijapäätökset / sivistys- ja hyvinvointijohtaja

Valmistelija / lisätiedot:

Tiina Lassila, Hallintosihteeri, tiina.lassila@lapua.fi

Lapuan kaupungin hallintosäännön 5 luvun 31 § 2 momentin mukaan lautakunnan alaisen toimielimen tai viranhaltijan on ilmoitettava lautakunnalle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista lautakunta on ilmoittanut, ettei se käytä otto-oikeuttaan.

Hyvinvointilautakunnan tiedoksi ilmoitetaan mahdollista lautakunnan otto-oikeuden käyttöä varten seuraavan sivistys- ja hyvinvointijohtajan viranhaltijapäätöksen:

30.5.2025 §8 Irtisanoutuminen musiikkileikkikoulunopettajan virasta / Riina Holkkola

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunnan puheenjohtaja esittää, ettei hyvinvointilautakunta käytä ottooikeutta edellä mainitun viranhaltijapäätöksen osalta.

## Päätös

Lautakunnan tiedoksi tuotiin myös seuraava sivistys- ja hyvinvointijohtajan päätös: 16.6.2025 §9 Musiikkiopiston rehtorin viran vahvistaminen

Hyvinvointilautakunta päätti olla käyttämättä otto-oikeuttaan ja merkitsi tehdyt päätökset tiedokseen.

<!-- image -->

<!-- image -->

## Lapuan kaupunki Hyvinvointilautakunta

## § 88 Ilmoitusasiat

## Oheismateriaali

- 1 Kirjastovuosi 2024 Lapualla.pdf
- 2 Eepos-kirjastojen toimintakertomus 2024.pdf

Hyvinvointilautakunnan tiedoksi ilmoitetaan:

- 1) Lapuan kaupunginkirjaston toimintatilastot 2024 sekä Eepos-kirjastojen toimintakertomus 2024 liitteinä.
- 2) Hyvinvointilautakunnassa 29.4.2025 §55 esiteltyyn Koulunuorisotyön toimintamallien kehittäminen ja juurruttaminen Lapualla 2025-2026 hankehakemukseen on tullut päätös. Aluehallintovirasto on myöntänyt hankeelle valtionavustusta 40.000,00 euroa (haettu summa oli 42.120,00 €).
- 3) Hyvinvointilautakunnassa 29.4.2025 § 54 esiteltyyn Liikkuva koulu ja Move! - Lapua 2025-2026 - hankehakuun on tullut päätös. Aluehallintovirasto on myöntänyt hankkeelle valtionavustusta 39.000,00 euroa (haettu summa oli 66.000,00 €).
- 4)  Hyvinvointilautakunnassa 21.5.2025 § 69 esiteltyyn Lukuiloa Lapuallehankehakemukseen on tullut päätös 30.5.2025. Aluehallintovirasto ei myöntänyt hankeelle avustusta.
- 5) Opetushallitus on myöntänyt Erasmus+ -ohjelman avustuksen summaltaan 21.197 euroa hankkeelle Kulttuurikeskus Vanha Paukku - aikuisopettamisen ja ohjaukset monet muodot.
- 6) Opetushallitus on myöntänyt kansalaisopistolle kaksi valtionavustusta. Opintoseteliavustus 2025, 5.000 euroa sekä laatu ja kehittämisavustus IkäOppi Osallisuutta ja oppimista senioreille, 46.640 euroa.
- 7) Sivutoimi-ilmoitus Tuori Niina , toiminimi. Toiminta ei haittaa työtä Lapuan kaupungilla. Ilmoitus lähetetään henkilöstöpäällikölle.
- 8) Kuntaliitto kerää KULTTI-kyselyllä (kuntien kulttuuritoiminnan tiedonkeruu) vuosittain tietoja kuntien kulttuuritoiminnasta. Otos vuoden 2024 tiedoista:
9. Taiteen perusopetukseen osallistui 631 alle 18-vuotiasta lasta tai nuorta, joista lapualaisia oli 608 henkilöä.
10. Kaupungin tukemien kulttuuritapahtumien määrä (kulttuuriavustukset + kaupunginhallituksen avustukset) kahdeksan (8) kpl.
11. Kaupungin itse tuottamien tapahtumien lukumäärä (kulttuuri, kirjasto, musiikkiopisto, kansalaisopisto/taidekoulu + muut hallintokunnat)  271 kpl. (Tämä luku pitää sisällään kaikille avoimet tilaisuudet kuten esim. itsenäisyyspäiväjuhlan ja rajatulle osallistujajoukolle suunnatut tapahtumat kuten esim. koululaiskonsertit. )

Kyselyn tulokset julkistetaan marraskuussa 2025.  Edellisten vuosien tuloksia voi tarkastella tästä linkistä: Kuntien kulttuuritilastot KULTTI | Kuntaliitto.fi

<!-- image -->

<!-- image -->

Lapuan kaupunki

Hyvinvointilautakunta

9) Isojoki, Karijoki ja Lapua ovat hakemassa THL:lta hankerahoitusta Voimaa vuosiin hankkeeseen. Hanketta hallinnoi Isojoen kunta. Osatoteuttajina ovat Karijoen kunta ja Lapuan kaupunki. Hanke vastaa suoraan vuoden 2026 valtionavustushaun painopisteeseen Yhdenvertaiset mahdollisuudet osallisuuteen, aktiiviseen kansalaisuuteen ja elinikäiseen oppimiseen. Toimintamalli tukee ikääntyvien mahdollisuuksia vaikuttaa itseään koskeviin asioihin, osallistua yhteiseen tekemiseen ja oppia uutta turvallisessa ja saavutettavissa ympäristöissä. Hankkeessa vahvistetaan mm. digiosaamista, rohkaistaan yhteiskunnalliseen osallistumiseen ja yhteisöllisyyteen (esim. seniorikumppanien rooli, yhteys vanhusneuvostoon), sekä mahdollistetaan oppimista arjen taidoissa ja ryhmätoiminnassa.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta merkitsee ilmoitusasiat tiedokseen.

## Päätös

Hyvinvointilautakunta merkitsi ilmoitusasiat tiedokseen.

<!-- image -->

| Lapuan kaupunki Hyvinvointilautakunta   | Pöytäkirja 17.06.2025   | 6/2025   | 27 ( 33)   |
|-----------------------------------------|-------------------------|----------|------------|

## § 89 Muut asiat

Ei muita asioita.

<!-- image -->

| Lapuan kaupunki Hyvinvointilautakunta   | Pöytäkirja 17.06.2025   | 6/2025   | 28 ( 33)   |
|-----------------------------------------|-------------------------|----------|------------|

## § 90 Seuraava kokous

Hyvinvointilautakunnan seuraava kokous pidetään 26.8.2025.

<!-- image -->

## § 91

## LISÄPYKÄLÄ: Vimpelin liikuntahallin palotilanteen vaikutukset ja yhteistyömahdollisuudet

LAPDno-2025-678

Valmistelija / lisätiedot:

Niko Savinainen, Liikunta- ja nuorisotoimenpäällikkö, niko.savinainen@lapua.fi

Liikuntalain mukaan kuntien tulee edistää liikuntaa alueellaan ja huolehtia liikuntapalvelujen saatavuudesta. Laki velvoittaa kuntia järjestämään liikuntapalveluja itsenäisesti tai yhdessä muiden kuntien kanssa. Liikuntalaki korostaa kuntien välistä yhteistyötä liikuntapalvelujen järjestämisessä ja kannustaa kuntia tekemään yhteistyötä erityisesti alueellisessa liikuntapalvelujen kehittämisessä. Lain tarkoituksena on edistää väestön liikuntaharrastusta ja parantaa liikuntapalvelujen saatavuutta myös poikkeustilanteissa. Lapuan kaupungin hallintosäännön mukaan liikunta- ja nuorisotoimenpäällikkö päättää liikunta- ja nuorisotilojen käyttövuorojen jaosta ja vuokraamisesta. Hyvinvointilautakunta määrää palveluista perittävien maksujen perusteet kaupunginvaltuuston määrittelemien yleisten perusteiden mukaisesti.

Vimpelin liikuntahalli on tuhoutunut 16.6.2025 tulipalossa, mikä on aiheuttanut merkittävän haasteen paikallisten urheiluseurojen toiminnalle. Lapuan liikuntatoimi on omalta osaltaan saanut valmiiksi pohjatyöt ensi kauden vuoronjaolle, mikä helpottaa myös vimpeliläisten seurojen vuorojen osoittamista Lapuan kaupungin liikuntatiloista. Käytännössä vimpeliläiset seurat joutuvat etsimään ensi kaudelle liikuntavuoroja lähikunnista, mukaan lukien Lapualta.

Poikkeustilanne edellyttää sujuvaa yhteistyötä kuntien välillä. Vastaava tilanne voi kohdata myös muita kuntia tulevaisuudessa, joten yhteistyöhalukkuus vahvistaa kuntien välistä solidaarisuutta. Vuorojen tarjoaminen vimpeliläisille seuroille Lapuan kaupungin vuorojakoperusteen mukaisesti, mutta lapualaisten hinnoittelun mukaan, olisi konkreettinen tapa tukea yhteistyötä ja auttaa naapurikuntaa poikkeustilanteessa.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta:

1. toteaa Vimpelin liikuntahallin palotilanteen ja sen vaikutukset paikallisten urheiluseurojen toimintaan.
2. valtuuttaa liikunta- ja nuorisotoimenpäällikön selvittämään mahdollisuudet tarjota vimpeliläisille urheiluseuroille vuoroja Lapuan liikuntatiloista ja tekemään tarvittavat päätökset vuorojen jakamisesta poikkeustilanteessa.
3. oikeuttaa liikuntatoimen poikkeamaan normaalista hinnoittelusta poikkeustilanteen vuoksi siten, että vimpeliläisille seuroille voidaan tarjota

<!-- image -->

<!-- image -->

Lapuan kaupunki

Hyvinvointilautakunta

Pöytäkirja

17.06.2025

vuoroja Lapuan kaupungin vuorojakoperusteen mukaisesti, mutta lapualaisten hinnoittelulla.

## Päätös

Hyvinvointilautakunta hyväksyi sivistys- ja hyvinvointijohtajan ehdotuksen.

6/2025

30 ( 33)

Lapuan kaupunki Hyvinvointilautakunta

<!-- image -->

## Muutoksenhakukielto

§75, §76, §77, §83, §84, §85, §86, §87, §88, §89, §90

## Muutoksenhakukielto

Kuntalain 136 §:n mukaan tästä päätöksestä ei saa tehdä oikaisuvaatimusta eikä kunnallisvalitusta, koska päätös koskee vain valmistelua tai täytäntöönpanoa.

<!-- image -->

## Lapuan kaupunki Hyvinvointilautakunta

## Oikaisuvaatimus

§78, §79, §80, §81, §82, §91

## Oikaisuvaatimusohje

Tähän päätökseen tyytymätön voi tehdä kirjallisen oikaisuvaatimuksen.

Päätökseen ei saa hakea muutosta valittamalla tuomioistuimeen.

## Oikaisuvaatimusoikeus

Oikaisuvaatimuksen saa tehdä:

- se, johon päätös on kohdistettu tai jonka oikeuteen, velvollisuuteen tai etuun päätös välittömästi vaikuttaa (asianosainen), sekä
- kunnan jäsen.

## Oikaisuvaatimusaika

Oikaisuvaatimus on tehtävä 14 päivän kuluessa päätöksen tiedoksisaannista.

Oikaisuvaatimus on toimitettava Lapuan kunnan kirjaamoon määräajan viimeisenä päivänä ennen kirjaamon aukiolojan päättymistä.

Asianosaisen katsotaan saaneen päätöksestä tiedon, jollei muuta näytetä, seitsemän päivän kuluttua kirjeen lähettämisestä.

Käytettäessä tavallista sähköistä tiedoksiantoa asianosaisen katsotaan saaneen päätöksestä tiedon, jollei muuta näytetä, kolmantena päivänä viestin lähettämisestä.

Kunnan jäsenen katsotaan saaneen päätöksestä tiedon seitsemän päivän kuluttua siitä, kun pöytäkirja on nähtävänä yleisessä tietoverkossa.

Tiedoksisaantipäivää ei lueta oikaisuvaatimusaikaan. Jos oikaisuvaatimusajan viimeinen päivä on pyhäpäivä, itsenäisyyspäivä, vapunpäivä, joulu- tai juhannusaatto tai arkilauantai, saa oikaisuvaatimuksen tehdä ensimmäisenä arkipäivänä sen jälkeen.

## Oikaisuvaatimusviranomainen:

Viranomainen, jolle oikaisuvaatimus tehdään:

Lapuan kaupungin hyvinvointilautakunta

Valtuustontie 8, 62100 Lapua

Sähköpostiosoite: kirjaamo@lapua.fi

Puhelinnumero: 06 438 4111

## Oikaisuvaatimuksen muoto ja sisältö

Oikaisuvaatimus on tehtävä kirjallisesti. Myös sähköinen asiakirja täyttää vaatimuksen kirjallisesta muodosta.

Oikaisuvaatimuksessa on ilmoitettava:

- päätös, johon haetaan oikaisua

<!-- image -->

<!-- image -->

- miten päätöstä halutaan oikaistavaksi
- millä perusteellä oikaisua vaaditaan

Oikaisuvaatimuksessa on lisäksi ilmoitettava tekijän nimi, kotikunta, postiosoite ja puhelinnumero. Jos oikaisuvaatimus voidaan antaa tiedoksi sähköisenä viestinä, yhteystietona pyydetään ilmoittamaan myös sähköpostiosoite.

## Pöytäkirja

Päätöstä koskevia pöytäkirjan otteita ja liitteitä voi pyytää kirjaamosta.

<!-- image -->