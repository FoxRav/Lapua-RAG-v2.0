<!-- image -->

| Aika             | 06.10.2025, klo 17:00 - 20:55                                                                                                                                             |
|------------------|---------------------------------------------------------------------------------------------------------------------------------------------------------------------------|
| Paikka           | Kaupungintalo, kaupunginhallituksen kokoushuone                                                                                                                           |
| Käsitellyt asiat | Käsitellyt asiat                                                                                                                                                          |
| § 346            | Kokouksen laillisuus ja päätösvaltaisuus                                                                                                                                  |
| § 347            | Pöytäkirjan tarkastus                                                                                                                                                     |
| § 348            | Esityslistan hyväksyminen                                                                                                                                                 |
| § 349            | Lainasalkkusovelluksen käyttöönotto ja konsernirahoituksen tiedonkeruu                                                                                                    |
| § 350            | Lapuan kaupungin viestinnän pelisäännöt                                                                                                                                   |
| § 351            | Lapuan kaupungin sosiaalisen median ohje                                                                                                                                  |
| § 352            | Etelä-Pohjanmaan matkailuyhteistyö                                                                                                                                        |
| § 353            | Leirikoulun matka-avustushakemus                                                                                                                                          |
| § 354            | Kaavoituspäätös / Asemakaavan muutos / 10. Siirilän kaupunginosa / Osakortteli 1046 sekä siihen liittyvät liikenne- ja katualueet                                         |
| § 355            | Kaavoituspäätös / Asemakaavan muutos / 10. Siirilän kaupunginosa / Osakortteli 1049 ja siihen liittyvät liikenne- ja katualueet / Keskuskoulun alue Kaavatunnus 10030-334 |
| § 356            | Tontin 408-7-703-11 myynti                                                                                                                                                |
| § 357            | Tontin 408-7-7163-5 luovutus                                                                                                                                              |
| § 358            | Nimeämispyynnöt Etelä-Pohjanmaan hyvinvointialueen vanhusneuvostoon aluevaltuustokaudelle 2025-2029                                                                       |
| § 359            | Nimeämispyynnöt Etelä-Pohjanmaan hyvinvointialueen vammaisneuvostoon aluevaltuustokaudelle 2025-2029                                                                      |
| § 360            | Kiinteistö Oy Sahanplassin ylimääräinen yhtiökokous 10.10.2025                                                                                                            |
| § 361            | Hallinnon toimialan viranhaltijoiden päätökset                                                                                                                            |
| § 362            | Kaupungingeodeetin päätökset / kaupunginhallituksen otto-oikeus                                                                                                           |
| § 363            | Lautakuntien ja toimikuntien esityslistat/pöytäkirjat                                                                                                                     |
| § 364            | Kuntayhtymien ja hyvinvointialueen pöytäkirjat/esityslistat                                                                                                               |
| § 365            | Ilmoitusasiat                                                                                                                                                             |
| § 366            | Muut asiat                                                                                                                                                                |

<!-- image -->

Kaupunginhallitus

06.10.2025

Saapuvilla olleet jäsenet Harri Seppälä, puheenjohtaja Pekka Hella, 1. varapuheenjohtaja Riitta Kangasluoma, 2. varapuheenjohtaja Ritva-Leena Heikkinen Matti Kangas Helena Lahtinen Sari Oja-Lipasti Hanna Peräaho Hannu Saarela Jussi Vaahtoniemi Marko Ämmälä

Muut saapuvilla olleet Anneli Jäätteenmäki Kai Pöntinen Marcus Toppari Satu Kankare, Kaupunginjohtaja, esittelijä Minna Kangasluoma, Hallintopäällikkö, sihteeri

Allekirjoitukset

Harri Seppälä Puheenjohtaja Minna Kangasluoma Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 10.10.2025 klo 07:40. Allekirjoituksen oikeellisuuden voi todentaa kirjaamosta.

Pöytäkirjan tarkastus

Pöytäkirja on tarkastettu ja hyväksytty

09.10.2025 09.10.2025

Marko Ämmälä Helena Lahtinen

Pöytäkirjan nähtävänäolo Lapuan kaupungin verkkosivuilla 10.10.2025

<!-- image -->

## § 346

## Kokouksen laillisuus ja päätösvaltaisuus

Lapuan kaupungin hallintosäännön 16 luvun 119 §:n mukaan toimielin pitää kokouksensa päättämänään aikana ja päättämässään paikassa.

Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

Puheenjohtaja voi peruuttaa kokouksen.

Hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kokouskutsussa on ilmoitettava kokouksen aika ja paikka sekä siinä käsiteltävät asiat (asialista). Kokouskutsussa on mainittava, mitä toimielimen päätöksentekotapaa noudatetaan kunkin asian kohdalla. Jos asia käsitellään sähköisessä päätöksentekomenettelyssä, tulee kutsussa ilmaista, mihin mennessä asia on käsiteltävä sähköisesti.

Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä.

Kokouskutsu lähetetään jäsenille ja muille, joilla on läsnäolo-oikeus tai -velvollisuus, toimielimen päättämällä tavalla.

Kaupunginhallitus on 9.6.2025 § 235 päättänyt syksyn 2025 kokousajankohdista.

Kuntalain 103 §:n 2 momentin mukaan kaupunginhallitus on päätösvaltainen, kun enemmän kuin puolet sen jäsenistä on läsnä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Puheenjohtaja toteaa kokouksen laillisesti kokoonkutsutuksi ja päätösvaltaiseksi.

## Päätös

Puheenjohtaja totesi kokouksen laillisesti kokoonkutsutuksi ja päätösvaltaiseksi.

## Lapuan kaupunki

Kaupunginhallitus

<!-- image -->

<!-- image -->

## Lapuan kaupunki

Kaupunginhallitus

## § 347

## Pöytäkirjan tarkastus

Lapuan kaupungin hallintosäännön 16 luvun 140 §:n 3 momentin mukaan pöytäkirja tarkastetaan toimielimen päättämällä tavalla.

Kaupunginhallitus on kokouksessaan 9.6.2025 § 235 päättänyt, että kaupunginhallituksen pöytäkirja tarkastetaan viimeistään kokousta seuraavana toisena työpäivänä. Jos kokousta seuraava toinen työpäivä on pyhäpäivä, voi tarkastus siirtyä seuraavaan työpäivään. Pöytäkirjan tarkastaminen tapahtuu sähköisellä allekirjoituksella.

Kaupunginhallitus voi päättää pöytäkirjan tarkastamisesta kiireellisissä asioissa tarvittaessa myös erikseen.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Pöytäkirjan tarkastajiksi valitaan Marko Ämmälä ja Helena Lahtinen sekä varatarkastajiksi Sari Oja-Lipasti ja Hanna Peräaho.

## Päätös

Pöytäkirjan tarkastajiksi valittiin Marko Ämmälä ja Helena Lahtinen sekä varatarkastajiksi Sari Oja-Lipasti ja Hanna Peräaho.

<!-- image -->

<!-- image -->

## Lapuan kaupunki

Kaupunginhallitus

## § 348

## Esityslistan hyväksyminen

Lapuan kaupungin hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kokouskutsussa on ilmoitettava kokouksen aika ja paikka sekä siinä käsiteltävät asiat.

Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus hyväksyy esityslistan.

## Päätös

Kaupunginhallitus hyväksyi esityslistan.

<!-- image -->

<!-- image -->

## § 349

## Lainasalkkusovelluksen käyttöönotto ja konsernirahoituksen tiedonkeruu

LAPDno-2025-875

Valmistelija / lisätiedot:

Anne Marjamäki, Talouspäällikkö, anne.marjamaki@lapua.fi

Kaupunki on ottanut käyttöön Kuntarahoituksen digitaalisiin palveluihin kuuluvan lainasalkkusovelluksen.

Lainasalkkusovellukseen on koottu kaupungin rahoitussopimukset yhteen järjestelmään, mikä mahdollistaa lainojen kokonaisvaltaisen tarkastelun ja analysoinnin. Sovellus tukee mm. talousarvion laadintaa, tilinpäätösraportointia ja sen avulla voidaan arvioida mm. korkotason kehitystä.

Sovellus mahdollistaa myös kaupunkikonsernin tytäryhtiöiden rahoitussopimusten seurannan ja analysoinnin, mikä parantaa konsernijohdon käytettävissä olevaa tietopohjaa. Tällä hetkellä sovelluksesta on kuitenkin nähtävissä ainoastaan tytäryhtiöiden Kuntarahoitukselta nostamat lainat. Muiden rahoittajatahojen kautta otettujen lainojen osalta vastaavaa näkyvyyttä ei ole, vaan tiedot tulee syöttää sovellukseen erikseen.

Jotta lainasalkkusovellusta voidaan hyödyntää täysimääräisesti konsernin rahoituksenhallinnassa ja johtamisessa, on tarpeen, että tytäryhtiöt toimittavat talouspäällikölle muiden rahoittajatahojen myöntämiä lainoja koskevat velkakirjakopiot järjestelmään vientiä varten. Jatkossa on tärkeää, että myös kaikista uusista lainasopimuksista toimitetaan kyseiset velkakirjakopiot kaupungille. Näin saadaan muodostettua ja ylläpidettyä kattava ja ajantasainen kokonaiskuva kaupunkikonsernin tytäryhtiöiden lainasalkusta.

Tytäryhtiöillä on kaupungin sopimuksen kautta oikeus käyttää sovellusta maksutta myös oman lainakantansa analysointiin.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää, että tytäryhteisöjen on toimitettava talouspäällikölle kopiot kaikista lainavelkakirjoista (pl. Kuntarahoitus) sekä uusista lainasopimuksista, jotta kaupunkikonsernin lainasalkku pysyy ajan tasalla.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Lapuan kaupunki

Kaupunginhallitus

<!-- image -->

<!-- image -->

## § 350

## Lapuan kaupungin viestinnän pelisäännöt

LAPDno-2025-879

Valmistelija / lisätiedot:

Satu Kankare, Kaupunginjohtaja, satu.kankare@lapua.fi

1 Viestinnän pelisäännöt 2025.pdf

Hallintosäännön 7 §:n mukaan kaupunginhallitus johtaa kaupungin viestintää ja tiedottamista kaupungin toiminnasta. Kaupunginhallitus hyväksyy yleiset ohjeet viestinnän ja tiedottamisen periaatteista sekä nimeää viestinnästä vastaavat viranhaltijat. Toimielimet luovat omalla toimialallaan edellytyksiä läpinäkyvälle toiminnalle asioiden valmistelussa ja päätöksenteossa.

Lapuan kaupungin viestinnän pelisäännöt -ohjeistus on edellisen kerran päivitetty vuonna 2021. Nyt pelisääntöjen päivitys on valmisteltu yhteistyössä viestintäasiantuntijan ja kaupunginjohtajan kanssa ja kaupungin johtoryhmällä on ollut mahdollisuus antaa niihin kommenttinsa etukäteen.

Lapuan kaupungin viestinnän lähtökohtia on, että

-          tuemme omalla toiminnallamme strategiamme tavoitteiden ja lupausten toteutumista
-          kerromme hyviä uutisia Lapualta
-          sitoudumme yhteisiin päätöksiin
-          viestimme merkittävistä asioista yhteisten pelisääntöjen mukaan
-          varmistamme aina etukäteen, kenellä on viestintävastuu asiasta
-          viestimme kaupungin äänellä ja ilmeellä brändikäsikirjaa hyödyntäen.

Lapuan kaupungin viestintärinkiin on nimetty johtoryhmän esitysten pohjalta jäsenet, jotka viestivät vastuualueensa tapahtumista aktiivisesti ja oikea-aikaisesti edellä mainittujen viestinnän lähtökohtien mukaisesti.

Kriisiviestinnän osalta Lapuan kaupungissa noudatetaan soveltuvin osin Kuntaliiton julkaisemaa opasta kunnan viestintään kriisi- ja erityistilanteissa. Lisäksi Lapuan kaupungille on laadittu häiriötilanteen toimintakortti kriisiviestintään ja tilannejohtamiseen liittyen ja se on julkaistu Intrassa.

Lapuan kaupungin viestinnän pelisäännöt 1.11.2025 alkaen on liitteenä.

## Ehdotus

Esittelijä: Satu Kankare, Kaupunginjohtaja

## Liitteet

<!-- image -->

<!-- image -->

## Lapuan kaupunki

Kaupunginhallitus

## Kaupunginjohtajan ehdotus:

Kaupunginhallitus päättää hyväksyä Lapuan kaupungin viestinnän pelisäännöt ja nimeää viestinnästä vastaavat viranhaltijat liitteen mukaan.

## Päätös

Tämän asian yhteydessä käsiteltiin myös § 351.

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

<!-- image -->

## § 351

## Lapuan kaupungin sosiaalisen median ohje

LAPDno-2025-880

Valmistelija / lisätiedot:

Satu Kankare, Kaupunginjohtaja, satu.kankare@lapua.fi

1 Lapuan kaupungin sosiaalisen median ohje ja pelisäännöt 2025.pdf 2 Sosiaalisen median ohjeistuksen huoneentaulu 2025.pdf

Sosiaalinen media on hyvä väline tavoittaa ihmisiä nopeasti ja luoda samalla vuorovaikutusta kuntalaisten kanssa. Sosiaalinen media on myös osa Lapuan kaupungin toimintaa. Sosiaalisen median ohjeistuksen tarkoituksena on antaa kuva siitä, miten sosiaalista mediaa voidaan käyttää osana työntekoa ja organisaation toimintaa.

Sosiaalisen median käytössä myös henkilöstön ohjeistus on keskeisessä roolissa. Ohjeistuksen tarkoituksena on kertoa, miten henkilöstön tulee toimia organisaation edustajana sosiaalisessa mediassa. Lapuan kaupungin sosiaalisen median ohje koskee soveltuvin osin myös kaupungin luottamushenkilöitä heidän viestiessään kaupungin asioita. Ohjeistuksessa otetaan kantaa myös siihen, missä määrin organisaation asioita sosiaalisessa mediassa voi käsitellä ja siihen, miten henkilö voi erottaa yksityishenkilönä tai työntekijänä/luottamushenkilönä esiintymisen.

Lapuan kaupungin sosiaalisen median ohje ja pelisäännöt ovat liitteenä. Lisäksi liitteenä on sosiaalisen median ohjeistuksen huoneentaulu.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää esittää kaupunginvaltuustolle, että se hyväksyy Lapuan kaupungin sosiaalisen median ohjeen ja pelisäännöt sekä sosiaalisen median ohjeistuksen huoneentaulun.

## Päätös

Tämä asia käsiteltiin §:n 350 käsittelyn yhteydessä.

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Liitteet

## Lapuan kaupunki

## Kaupunginhallitus

<!-- image -->

<!-- image -->

## § 352

## Etelä-Pohjanmaan matkailuyhteistyö

LAPDno-2025-881

Valmistelija / lisätiedot:

Satu Kankare, Kaupunginjohtaja, satu.kankare@lapua.fi

## Liitteet

1 Kuntakirje.pdf

Into Seinäjoki Oy esitti viime vuonna matkailuyhteistyösopimusta vuosille 2025-2027. Lapuan kaupunki hyväksyi 16.12.2024 § 378 matkailuyhteistyön vuodelle 2025.

Visit Seinäjoki Region Oy on lähestynyt 8.9.2025 ja tiedustellut Lapuan kaupungin päätöstä matkailuyhteistyöstä vuosina 2026-2027.

Visit Seinäjoki Region Oy on lähettänyt 8.9.2025 tilannekatsauksen toiminnastaan 1.1.2025 - 31.8.2025. Tilannekatsaus on liitteenä.

Hallintosäännön 27 §:n mukaan kaupunginhallituksen tehtäviin kuuluu huolehtia seudullisesta yhteistyöstä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää hyväksyä esitetyn Etelä-Pohjanmaan kuntien matkailuyhteistyön 8.000 euroa vuodelle 2026 ehdolla, että summa voidaan sisällyttää vuoden 2026 talousarvioon.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Lapuan kaupunki

## Kaupunginhallitus

<!-- image -->

16/2025

10 ( 34)

<!-- image -->

## § 353

## Leirikoulun matka-avustushakemus

LAPDno-2025-882

Valmistelija / lisätiedot:

Satu Kankare, Kaupunginjohtaja, satu.kankare@lapua.fi

1 Matka-avustushakemus.pdf

Rehtori Petri Saunamäki ja luokanvalvoja Hermanni Honkimäki ovat kirjeellään 15.9.2025 esittäneet kaupunginhallitukselle seuraavaa:

"Lapuan yläkouIun 9.C-luokka hakee matka-avustusta 30.4.-5.5.2026 Irlannin Ieirikoulua varten. LeirikouIu suuntautuu ystävyyskreivikuntamme Louthin Droghedaan sekä pääkaupunki Dubliniin. Matkaan lähtee 18 oppilasta, kaksi opettajaa ja yksi oppilaan huoltajaa, eli yhteensä 21 henkilöä. Arvioidut matkakustannukset ovat noin 800 euroa/henkilö ja ne koostuvat valtaosin lennoista (meno-paluu HelsinkiDublin), majoituksesta sekä liikkumisesta lrlannissa. Tarkka summa vahvistuu, kun kaikki kohdevierailut ja siten myös Ioput paikalIiset bussivaraukset varmistuvat.

Leirikoulu sopii mielestämme Lapuan kaupungin strategiaan ja pitää yllä jo 2000-luvun alkupuolelta asti rakennettua Lapuan sidettä Etelä-Pohjanmaan ystävyyskreivikunta Louthiin sekä Droghedaan. Tämä on järjestyksessään neljäs allekirjoittaneen (Honkimäki) Irlantiin järjestämä leirikoulu. Näistä syistä, sekä kaupunginhalIituksen ulkomaanleirikouluihin aiemminkin myöntämän tuen kannustamana, anomme lrlannin leirikouluumme taloudelIista avustusta."

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää tukea ystävyyskreivikuntaan kohdistuvan leirikoulun kustannuksia 80 euroa/oppilas eli enintään 1.440 eurolla.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Liitteet

## Lapuan kaupunki

<!-- image -->

<!-- image -->

## Lapuan kaupunki

## Kaupunginhallitus

## Puheenjohtajiston työryhmä, § 58,30.09.2025 Kaupunginhallitus, § 354, 06.10.2025

§ 354

Kaavoituspäätös / Asemakaavan muutos / 10. Siirilän kaupunginosa / Osakortteli 1046 sekä siihen liittyvät liikenne- ja katualueet

LAPDno-2025-669

## Puheenjohtajiston työryhmä, 30.09.2025, § 58

Valmistelijat / lisätiedot:

Markku Turja, Kaupungingeodeetti, markku.turja@lapua.fi

1 Kaavamuutoshakemus Wanha Apteekki Piispanpolku 2 kortteli 1046 15062025.docx 2 Ohjeellinen aluerajaus Asemakaavan muutos Siirilän osakortteli 1046.pdf

Kaavoitettava alue sijaitsee Nurmonjoen ja Lapuanjoen risteyksen läheisyydessä Lapuan tuomiokirkon luoteispuolella. Kaava-alue rajautuu Kosolankatuun, Löfmanninpuistoon sekä Nurmonjoen länsipuolella sijaitsevalle asuinalueelle.

Kaavamuutos alueeseen kuuluu tilat: 408-404-6-106, 408-404-6-107, 408-404-6-108, kirkkokatu ja osaalue Löfmanninpuistosta. Kaava-alueen rajaus on ohjeellinen ja se voi muuttua.

Alueelle on vahvistettu asemakaava vuonna 1983. Asemakaavassa alueelle on osoitettu kirkkojen ja muiden seurakunnallisten rakennusten korttelialue (YK), yleisten rakennusten korttelialue (Y), puistoalue (VP) sekä katualueita.

Keskustan liike- ja asuinalueen osayleiskaavassa 2030 alueelle on osoitettu kirkkojen ja muiden seurakunnallisten rakennusten alue (YK) ja puistoalue (VP).

Kiinteistön 408-404-6-108 omistajat ovat esittäneet kiinnostuksensa asemakaavan muutokseen, sillä alue ei ole enää seurakunnan omistuksessa vaan yksityisessä omistuksessa. Alueella on asemakaavamerkintä YK kirkkojen ja muiden seurakunnallisten rakennusten korttelialue.

Asemakaavan muutoksen tavoitteena on päivittää kaava vastaamaan alueen tulevaisuuden käyttötarpeita sekä varmistaa toimivat ja turvalliset liikennejärjestelyt. Kaavoitettavan alueen pinta-ala on noin 0,8 ha. Kaavoitettava alue on kaupungin sekä yksityisten maanomistajien omistuksessa.

## Ehdotus

Esittelijä: Markku Turja, Kaupungingeodeetti

Puheenjohtajiston työryhmä esittää kaupunginhallitukselle, että Siirilän alueelle laitetaan vireille asemakaava muutoksen laatiminen liitteessä esitetyn ohjeellisen aluerajauksen mukaisesti.

Liitteet

<!-- image -->

<!-- image -->

## Lapuan kaupunki

## Kaupunginhallitus

## Päätös

Puheenjohtajiston työryhmä päätti esittää kaupunginhallitukselle, että Siirilän alueelle laitetaan vireille asemakaava muutoksen laatiminen liitteessä esitetyn ohjeellisen aluerajauksen mukaisesti.

## Kaupunginhallitus, 06.10.2025, § 354

Liitteet

<!-- image -->

1 Kaavamuutoshakemus Wanha Apteekki Piispanpolku 2 kortteli 1046 15062025.docx

- 2 Ohjeellinen aluerajaus Asemakaavan muutos Siirilän osakortteli 1046.pdf

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää, että Siirilän alueelle laitetaan vireille asemakaavamuutoksen laatiminen liitteessä esitetyn ohjeellisen aluerajauksen mukaisesti.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

<!-- image -->

## Lapuan kaupunki

## Kaupunginhallitus

## Puheenjohtajiston työryhmä, § 59,30.09.2025 Kaupunginhallitus, § 355, 06.10.2025

§ 355

Kaavoituspäätös / Asemakaavan muutos / 10. Siirilän kaupunginosa / Osakortteli 1049 ja siihen liittyvät liikenne- ja katualueet / Keskuskoulun alue / Kaavatunnus 10030-334

LAPDno-2022-480

## Puheenjohtajiston työryhmä, 30.09.2025, § 59

Valmistelijat / lisätiedot:

Markku Turja, Kaupungingeodeetti, markku.turja@lapua.fi

1 Ohjeellinen aluerajaus Keskuskoulun alueen asemakaavan muutos.pdf

Keskuskoulun alueelle on tehty kaavoituspäätös 28.9.2020 § 7.

"Puukoulu käsittää ympärysalueineen Keskuskoulun tontista noin 900 m2, jota tarvittaisiin välttämättä oppilaiden välituntikäyttöön leikkialueena. Keskuskoulun välituntikäyttöön tarkoitetusta piha-alueesta on huutava pula. Keskuskoulun pihapiirissä sijaitseva Puukoulu on todettu huonokuntoiseksi tiloiltaan epäkelvoksi koulukäyttöön. Nyt vanhan puukoulun rakennus on mennyt niin huonoon kuntoon, että se alkaa olla todellinen vaara koulun pihaalueella. Lapuan Keskuskoulun 6B-luokan oppilaat ovat tehnyt kirjallisen esityksen vanhan puukoulun vaikutuksesta koululaisen työpäivään. Dokumentissa koulun todetaan olevan vaarallinen ja sen sijaitessa pienten koululaisten oppimisympäristössä sille on tehtävä jotain pikaisella aikataululla.

Siirilän koulualueen osalta osayleiskaava kumottiin hallinto-oikeudessa YO-alueen osalta, johon niin sanottu koulualue kuului. Hallinto-oikeus linjasi päätöksessään, että osayleiskaava tarkentuu asemakaavoituksessa ja rakentamiseen liittyvissä lupamenettelyissä.

Hallinto-oikeuden päätöksen mukaisesti nyt on tarkoitus laatia asemakaavan muutos, jolla selvitetään puukoulun asema koulualueella. Samassa yhteydessä tutkitaan miten koulun alueen toiminnot voitaisiin järjestää uudelleen, jos puukoulun rakennus voitaisiin purkaa tai siirtää mahdollisesti toiseen paikkaan. Suunnittelualueen pinta-ala on noin 1,3 ha."

Asemakaavan muutokseen esitetään uutta aluerajausta Keskuskoulun alueelle ja sen ympäristöön. Muutosalueeseen sisällytetään Siirilän koulualue, joka keskustan liike- ja asuinalueen osayleiskaavassa 2030 jätettiin vahvistamatta. Kaavamuutosalueeseen sisältyy keskuskoulun ympärillä olevat kadut, joita ovat Koulupojankatu, Urheilukatu ja Koulukatu. Voimassa olevassa asemakaavassa Koulupojankatua ei ole esitetty katualueena, se sijaitsee opetustoimintaa palvelevien rakennusten korttelialueella (YO). Uuden rajauksen myötä asemakaavan muutosalueen pinta-ala on noin 2,1 ha.

Asemakaava muutoksen tavoitteena on luoda alueelle turvalliset ja toimivat  liikennejärjestelyt sekä mahdollistaa koulupihan kehittäminen.

Liitteet

<!-- image -->

<!-- image -->

## Lapuan kaupunki

## Kaupunginhallitus

## Ehdotus

Esittelijä: Markku Turja, Kaupungingeodeetti

Puheenjohtajiston työryhmä esittää kaupunginhallitukselle, että Siirilän koulualueelle laitetaan vireille asemakaavan muutoksen laatiminen liitteessä esitetyn ohjeellisen aluerajauksen mukaisesti.

## Päätös

Puheenjohtajiston työryhmä päätti esittää kaupunginhallitukselle, että Siirilän koulualueelle laitetaan vireille asemakaavan muutoksen laatiminen liitteessä esitetyn ohjeellisen aluerajauksen mukaisesti.

## Kaupunginhallitus, 06.10.2025, § 355

Liitteet

<!-- image -->

1 Ohjeellinen aluerajaus Keskuskoulun alueen asemakaavan muutos.pdf

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää, että Siirilän koulualueelle laitetaan vireille asemakaavanmuutoksen laatiminen liitteessä esitetyn ohjeellisen aluerajauksen mukaisesti.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

<!-- image -->

## Lapuan kaupunki

Kaupunginhallitus

## Puheenjohtajiston työryhmä, § 62,30.09.2025 Kaupunginhallitus, § 356, 06.10.2025

§ 356

Tontin 408-7-703-11 myynti

LAPDno-2025-884

## Puheenjohtajiston työryhmä, 30.09.2025, § 62

Valmistelijat / lisätiedot:

Markku Turja, Kaupungingeodeetti, markku.turja@lapua.fi

1 Kartta / Möttönen.pdf 2 Valtuuston päätös 30.5.1988.pdf

Keijo Möttönen on pyytänyt saada ostaa tontin nro 11 Lapuan kaupungin Ritamäen kaupunginosan korttelissa 703 (408-7-703-11). Tontin pinta-ala on n. 2141 m ja 2 tonttitehokkuus e=0,35 eli rakennusoikeus n. 749 ka-m 2 . Tontin kaavamerkintä on T-2 eli teollisuus- ja varastorakennusten korttelialue. Toiminta ei saa aiheuttaa ilman pilaantumista tai esteettisiä ympäristöhaittoja. Kerrosalasta enintään 40% voidaan käyttää tuotantoon liittyviä myymälätiloja varten. Viereisen tontin myyntihintana on käytetty 6 €/m2, jolla tontin hinnaksi tulee 2141 m x 6 €/m = 12846 euroa. 2 2 Asemakaavan ja tonttijaon mukaisesti tontista on tarkoitus muodostaa yhdessä tontin 408-7-703-5 kanssa uuden tonttijaon mukainen tontti 408-7-703-12. Lapuan kaupunginvaltuusto on 30.05.1988 pykälässä 29 päättänyt, että koska kaupungilla ei ole tällä hetkellä omistuksessaan maa-aluetta, jotta tontti saataisiin lopulliseen muotoonsa ja kokoonsa valtuusto päätti, ettei ostajalta peritä uusia erottamiskustannuksia, jos tontti myöhemmin muodostetaan toisen muotoiseksi.

## Ehdotus

Esittelijä: Markku Turja, Kaupungingeodeetti

Puheenjohtajiston työryhmä päättää esittää kaupunginhallitukselle. että Keijo Möttöselle myydään tontti nro 11 Lapuan kaupungin Ritamäen kaupunginosan korttelissa 703 (408-7-703-11), kahdentoistatuhannen kahdeksansadanneljänkymmenenkuuden (12.846) euron kauppahinnalla ja muuten kauppakirjassa ilmenevin ehdoin. Tonttijaon muutos- ja tontin lohkomiskuluja ei peritä ostajalta.

## Päätös

Puheenjohtajiston työryhmä päätti esittää kaupunginhallitukselle, että Keijo Möttöselle myydään tontti nro 11 Lapuan kaupungin Ritamäen kaupunginosan korttelissa 703 (408-7-703-11), kahdentoistatuhannen

Liitteet

<!-- image -->

16/2025

16 ( 34)

<!-- image -->

Pöytäkirja 06.10.2025

## Lapuan kaupunki

Kaupunginhallitus

kahdeksansadanneljänkymmenenkuuden (12.846) euron kauppahinnalla ja muuten kauppakirjassa ilmenevin ehdoin. Tonttijaon muutos- ja tontin lohkomiskuluja ei peritä ostajalta.

## Kaupunginhallitus, 06.10.2025, § 356

Liitteet

1 Kartta / Möttönen.pdf 2 Valtuuston päätös 30.5.1988.pdf

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää, että Keijo Möttöselle myydään tontti nro 11 Lapuan kaupungin Ritamäen kaupunginosan korttelissa 703 (408-7-703-11), kahdentoistatuhannen kahdeksansadanneljänkymmenenkuuden (12.846) euron kauppahinnalla ja muuten kauppakirjassa ilmenevin ehdoin. Tonttijaon muutos- ja tontin lohkomiskuluja ei peritä ostajalta.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

<!-- image -->

## Lapuan kaupunki

## Kaupunginhallitus

## Puheenjohtajiston työryhmä, § 63,30.09.2025 Kaupunginhallitus, § 357, 06.10.2025

§ 357 Tontin 408-7-7163-5 luovutus

LAPDno-2025-885

## Puheenjohtajiston työryhmä, 30.09.2025, § 63

Valmistelijat / lisätiedot:

Markku Turja, Kaupungingeodeetti, markku.turja@lapua.fi

1 Kartta.pdf

Kaupunki järjesti tonttipäivän 20.3.2025, jossa arvottiin osallistujien kesken omakotitontti, joka oli vapaasti valittavissa kaupungin tonttitarjonnasta. Tonttipäivien arvonnan voittaja oli *******. Arvonnan säännöissä oli myös ilmoitettu, että voittaja voi tontista puolet luovuttaa toiselle henkilölle. ****** ja ***** ovat ilmoittaneet kaupungille, että arvontapalkintona luovutettaisiin tontti nro 5 Ritamäen kaupunginosan korttelissa 7163 (408-7-7163-5). Tontin pinta-ala on  n. 1602 m . 2 Lisäksi arvonnan ohjeissa on ilmoitettu, että arvontakilpailun voittaja vastaa kaikista luovutukseen liittyvistä veroseuraamuksista.

## Ehdotus

Esittelijä: Markku Turja, Kaupungingeodeetti

Puheenjohtajiston työryhmä päättää esittää kaupunginhallitukselle, että ***** ja ***** luovutetaan heidän arvontakilpailussa voittamansa tontti nro 5 Lapuan kaupungin, Ritamäen kaupunginosan korttelissa 7163 (408-7-7163-5) luovutuskirjassa sovituin ehdoin. Lisäksi he vastaavat kaikista tontin luovutusta seuraavista veroseuraamuksista.

## Päätös

Puheenjohtajiston työryhmä päätti esittää kaupunginhallitukselle, että ****** ja ****** luovutetaan heidän arvontakilpailussa voittamansa tontti nro 5 Lapuan kaupungin, Ritamäen kaupunginosan korttelissa 7163 (408-7-7163-5) luovutuskirjassa sovituin ehdoin. Lisäksi he vastaavat kaikista tontin luovutusta seuraavista veroseuraamuksista.

## Kaupunginhallitus, 06.10.2025, § 357

Liitteet

Liitteet

1 Kartta.pdf

<!-- image -->

16/2025

18 ( 34)

<!-- image -->

## Lapuan kaupunki

Kaupunginhallitus

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää, että ****** ja ***** luovutetaan heidän arvontakilpailussa voittamansa tontti nro 5 Lapuan kaupungin, Ritamäen kaupunginosan korttelissa 7163 (408-7-7163-5) luovutuskirjassa sovituin ehdoin. Lisäksi he vastaavat kaikista tontin luovutusta seuraavista veroseuraamuksista.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

<!-- image -->

## § 358

## Nimeämispyynnöt Etelä-Pohjanmaan hyvinvointialueen vanhusneuvostoon

## aluevaltuustokaudelle 2025-2029

LAPDno-2025-830

Valmistelija / lisätiedot:

Minna Kangasluoma, Hallintopäällikkö, minna.kangasluoma@lapua.fi

Hyvinvointialueesta annetun lain 32 §:n 1 momentin mukaan aluehallituksen on asetettava ikääntyneen väestön osallistumis- ja vaikuttamismahdollisuuksien turvaamiseksi hyvinvointialueen vanhusneuvosto.

Vaikuttamistoimielinten jäsenet valitaan hyvinvointialueen kunnissa toimivien vastaavien vaikuttamistoimielinten jäsenistä siten, että kustakin vaikuttamistoimielimestä valitaan vähintään yksi edustaja. Lisäksi vaikuttamistoimielimiin voidaan valita muita henkilöitä. Aluehallituksen on huolehdittava vaikuttamistoimielinten toimintaedellytyksistä.

Etelä-Pohjanmaan hyvinvointialueen aluehallitus pyytää kuntia/alueen vanhusneuvostoja nimeämään yhden varsinaisen jäsenen ja kaksi varajäsentä hyvinvointialueen vanhusneuvostoon 20.10.2025 mennessä.

Kyseisen lain 32 §:n 2. momentin mukaan vaikuttamistoimielimille tulee antaa mahdollisuus vaikuttaa hyvinvointialueen toiminnan suunnitteluun, valmisteluun, toteuttamiseen ja seurantaan asioissa, joilla on tai joilla vaikuttamistoimielin arvioi olevan merkitystä ikääntyneen väestön ja heidän tarvitsemiensa palveluiden kannalta. Lisäksi vaikuttamistoimielimet tulee ottaa mukaan osallistumisen ja kuulemisen kehittämiseen hyvinvointialueella.

Etelä-Pohjanmaan hyvinvointialueen hallintosäännön 14 §:n mukaan aluehallitus asettaa vanhusneuvoston. Hallintosäännön 15 §:n mukaan aluehallitus hyväksyy vaikuttamistoimielimille toimintasäännöt, joissa voidaan todeta muun muassa toimielimen tehtävät, jäsenten lukumäärä ja valintatapa, toimikausi, kokous- ja toimintakäytännöt, puheenjohtajan valinta, sihteerin tehtävien hoitaminen, toimintasuunnitelman ja toimintakertomuksen laatiminen sekä yhteistyö kuntatason vaikuttamistoimielimen kanssa.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää ehdottaa Lapuan kaupungin vanhusneuvoston esityksestä Etelä-Pohjanmaan hyvinvointialueen varsinaiseksi edustajaksi pj Marja-Leena Laurilaa sekä varaedustajiksi Jorma Suvantoa ja Pirkko Kuusisaarta.

<!-- image -->

16/2025

20 ( 34)

<!-- image -->

## Lapuan kaupunki

Kaupunginhallitus

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Esteellisyys

Esteellisenä (osallisuusjäävi) kokouksesta poistui tämän asian käsittelyn ja päätöksenteon ajaksi klo 18.25-18.41 väliseksi ajaksi Lapuan kaupunginhallituksen jäsen Sari Oja-Lipasti.

<!-- image -->

<!-- image -->

16/2025

22 ( 34)

## Nimeämispyynnöt Etelä-Pohjanmaan hyvinvointialueen vammaisneuvostoon

## § 359 aluevaltuustokaudelle 2025-2029

LAPDno-2025-830

Valmistelija / lisätiedot:

Minna Kangasluoma, Hallintopäällikkö, minna.kangasluoma@lapua.fi

Hyvinvointialueesta annetun lain 32 §:n 1 momentin mukaan aluehallituksen on asetettava vammaisten henkilöiden osallistumis- ja vaikuttamismahdollisuuksien varmistamiseksi hyvinvointialueen vammaisneuvosto. Vaikuttamistoimielinten jäsenet valitaan hyvinvointialueen kunnissa toimivien vastaavien vaikuttamistoimielinten jäsenistä siten, että kustakin vaikuttamistoimielimestä valitaan vähintään yksi edustaja. Lisäksi vaikuttamistoimielimiin voidaan valita muita henkilöitä. Aluehallituksen on huolehdittava vaikuttamistoimielinten toimintaedellytyksistä.

Etelä-Pohjanmaan hyvinvointialueen aluehallitus pyytää kuntia/alueen vammaisneuvostoja nimeämään yhden varsinaisen jäsenen ja kaksi varajäsentä hyvinvointialueen vammaisneuvostoon 20.10.2025 mennessä.

Kyseisen lain 32 §:n 2. momentin mukaan vaikuttamistoimielimille tulee antaa mahdollisuus vaikuttaa hyvinvointialueen toiminnan suunnitteluun, valmisteluun, toteuttamiseen ja seurantaan asioissa, joilla on tai joilla vaikuttamistoimielin arvioi olevan merkitystä vammaisten henkilöiden ja heidän tarvitsemiensa palveluiden kannalta. Lisäksi vaikuttamistoimielimet tulee ottaa mukaan osallistumisen ja kuulemisen kehittämiseen hyvinvointialueella.

Etelä-Pohjanmaan hyvinvointialueen hallintosäännön 14 §:n mukaan aluehallitus asettaa vammaisneuvoston. Hallintosäännön 15 §:n mukaan aluehallitus hyväksyy vaikuttamistoimielimille toimintasäännöt, joissa voidaan todeta muun muassa toimielimen tehtävät, jäsenten lukumäärä ja valintatapa, toimikausi, kokous- ja toimintakäytännöt, puheenjohtajan valinta, sihteerin tehtävien hoitaminen, toimintasuunnitelman ja toimintakertomuksen laatiminen sekä yhteistyö kuntatason vaikuttamistoimielimen kanssa.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää ehdottaa Lapuan kaupungin vammaisneuvoston esityksestä Etelä-Pohjanmaan hyvinvointialueen varsinaiseksi edustajaksi pj Katja Manu-Alalantelaa ja varaedustajiksi Eija Peltolaa ja Jonna Kangasluomaa.

Päätös

<!-- image -->

Lapuan kaupunki

Kaupunginhallitus

Pöytäkirja

06.10.2025

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

16/2025

23 (

34)

<!-- image -->

<!-- image -->

## Lapuan kaupunki

## Kaupunginhallitus

## § 360 Kiinteistö Oy Sahanplassin ylimääräinen yhtiökokous 10.10.2025

LAPDno-2024-519

Valmistelija / lisätiedot:

Minna Kangasluoma, Hallintopäällikkö, minna.kangasluoma@lapua.fi

Kiinteistö Oy Sahanplassin ylimääräinen yhtiökokous pidetään 10.10.2025 klo 8.00

Autokoulu Ajoparin toimitiloissa. Lapuan kaupunginhallitus on 9.6.2025 § 226 valinnut ajalle 1.6.2025 - 31.5.2027 Kiinteistö Oy Sahanplassin yhtiökokousedustajaksi hallintopäällikön. Kaupunginhallitus ohjeistaa yhtiökokousedustajaa.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

1. merkitä yhtiökokouksen ajankohdan tiedokseen.
2. antaa ohjeistuksen yhtiökokousedustajalle.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

16/2025

24 ( 34)

<!-- image -->

## § 361

## Hallinnon toimialan viranhaltijoiden päätökset

## Hallinnon toimiala

Lapuan kaupungin hallintosäännön liitteessä 1 ratkaisuvaltaa on delegoitu seuraaville hallinnon toimialan viranhaltijoille:

-   hallintopäällikkö
-   talouspäällikkö
-   henkilöstöpäällikkö
-   tietohallintopäällikkö

Hallintosäännön 5 luvun 31 §:n (ottokelpoisen päätöksen ilmoittaminen) mukaan kaupunginhallituksen alaisen toimielimen sekä viranhaltijan on ilmoitettava kaupunginhallitukselle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista kaupunginhallitus on päättänyt, ettei se käytä otto-oikeuttaan.

Hallintosäännön 5 luvun 31 §:n mukainen ilmoitus hallinnon toimialan viranhaltijoiden päätöksistä ajalta 19.9.2025 - 2.10.2025:

-   Henkilöstöpäällikön viranhaltijapäätös 30.9.2025 § 20 / Ruoka- ja puhtauspalvelujen palvelupäällikön viran siirto KVTES:n piiristä TS:n piiriin

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus ei ota edellä mainittuja viranhaltijoiden päätöksiä  ajalta 19.9.2025 2.10.2025 kaupunginhallituksen käsiteltäväksi.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Lapuan kaupunki

## Kaupunginhallitus

<!-- image -->

16/2025

25 ( 34)

<!-- image -->

## § 362

## Kaupungingeodeetin päätökset / kaupunginhallituksen otto-oikeus

Lapuan kaupungin hallintosäännön liitteen 3 mukaan kaupungingeodeetti päättää kiinteän omaisuuden hankintaa, vaihtamista ja luovuttamista koskevista asioista enintään 10.000 euroon asti kaupungin erikseen vahvistamin periaattein.

Hallintosäännön 5 luvun 31 §:n (ottokelpoisen päätöksen ilmoittaminen) mukaan kaupunginhallituksen alaisen toimielimen sekä viranhaltijan on ilmoitettava kaupunginhallitukselle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista kaupunginhallitus on päättänyt, ettei se käytä otto-oikeuttaan.

Hallintosäännön 5 luvun 31 §:n mukainen ilmoitus kaupungingeodeetin päätöksistä ajalta 19.9.2025 - 2.10.2025:

- Viranhaltijapäätös 26.9.2025 § 25 / Maa-alueen vuokraus / kiinteistötunnus 408-119903-0501 / Lounea Palvelut Oy
- Viranhaltijapäätös 1.10.2025 § 26 / Tontin 408-19-1906-1 myynti / Kuusisaari

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus ei ota kaupungingeodeetin päätöksiä ajalta 19.9.2025 - 2.10.2025 kaupunginhallituksen käsiteltäväksi.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

## Lapuan kaupunki

Kaupunginhallitus

<!-- image -->

16/2025

26 ( 34)

<!-- image -->

## § 363

## Lautakuntien ja toimikuntien esityslistat/pöytäkirjat

Lapuan kaupungin hallintosäännön 5 luvun 31 §:n mukainen ilmoitus (ottokelpoisen päätöksen ilmoittaminen) seuraavien lautakuntien ja toimikuntien pöytäkirjojen päätöksistä:

1.  Sivistyslautakunnan 16.9.2025 kokouksen pöytäkirja.

## Muiden lautakuntien ja toimikuntien pöytäkirjat:

1. Ympäristölautakunnan 23.9.2025 kokouksen pöytäkirja.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee pöytäkirjat tiedokseen.

## Päätös

Kaupunginhallitus merkitsi pöytäkirjat tiedokseen.

<!-- image -->

<!-- image -->

## § 364

## Kuntayhtymien ja hyvinvointialueen pöytäkirjat/esityslistat

Seuraavat kuntayhtymät ja hyvinvointialue ovat lähettäneet jäljennöksen hallituksensa /-valtuustonsa pöytäkirjasta/esityslistasta:

1. Etelä-Pohjanmaan maakuntavaltuuston 8.9.2025 kokouksen pöytäkirja.
2. Etelä-Pohjanmaan hyvinvointialueen aluevaltuuston 15.9.2025 kokouksen pöytäkirja.
3. Seinäjoen koulutuskuntayhtymän yhtymävaltuuston 23.9.2025 kokouksen pöytäkirja.
4. Etelä-Pohjanmaan maakuntahallituksen 29.9.2025 kokouksen esityslista.
5. Etelä-Pohjanmaan hyvinvointialueen aluehallituksen 6.10.2025 kokouksen esityslista.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee pöytäkirjat ja esityslistat tiedokseen.

## Päätös

Kaupunginhallitus merkitsi pöytäkirjat ja esityslistat tiedokseen keskustelun jälkeen.

<!-- image -->

16/2025

28 ( 34)

<!-- image -->

## § 365

## Ilmoitusasiat

Kaupunginhallituksen tiedoksi esitetään seuraavaa:

## Kutsuja ja tapahtumia:

1. Kympin työllisyysalue Meidän Rekry-messut 14.-15.1.2026 Seinäjoki Areenalla. Kympin työllisyysalue on mukana tapahtumassa omalla messuosastollaan. Kaikki jäsenkunnat kutsutaan osallistumaan yhteisosastolle esittelemään alueenne työmahdollisuuksia, koulutuspolkuja ja paikallisia palveluita.

## Muut tiedoksi annettavat asiat:

1. Äitienpäivän 2026 kunniamerkit: Länsi- ja Sisä-Suomen aluehallintovirasto on 22.9.2025 pyytänyt 3.11.2025 mennessä esitykset toimialuieltaan vuoden 2026 äitienpäivän kunniamerkkien saajiksi. Äitienpäivän kunniamerkki, Suomen Valkoisen Ruusun Ritarikunnan I luokan mitali kultaristein, myönnetään lasten ja nuorten esimerkillisestä kasvatustyöstä sekä perhe-elämän ja vanhemmuuden edistämisestä ansioituneelle. Perusteluna voi olla myös laajemman yhteisvastuullisen kasvatustehtävän toteuttaminen esimerkiksi lastensuojelu- ja perhejärjestöissä, nuoriso- ja urheilujärjestöissä tai muissa yhteiskunnallisissa järjestöissä. Ammatissaan kasvattajina toimiville äitienpäiväkunniamerkkiä ei ole tarkoitus myöntää. Kunniamerkin saajaksi voi esittää 40 vuotta täyttänyttä biologista äitiä, adoptioäitiä tai sijaisäitiä.
2. 23.9.2025 julkaiseman ennakkoväkilukutilaston mukaan Lapuan Tilastokeskuksen asukasluku elokuun 2025 lopussa on 13.957.
3. Lapuan asukasluvun vähennys tammi-elokuussa oli -71 henkilöä. Nettomuuttotappio
4. vastaavana ajanjaksona oli - 32.
3. 23.9.2025 julkaiseman elokuun 2025 Etelä-Pohjanmaan ELY-keskuksen työllisyyskatsauksen mukaiset työttömien työnhakijoiden osuudet Etelä-Pohjanmaalla, Seinäjoen seutukunnassa ja Lapualla.

|                      |   Työttömät työnhakijat 31.8.2025 | Työttö- myys-% 31.8.2025   | Työttö- myys-% 8/2024   | Muutos 8/2025 8/2024   | Muutos 8/2025 7/2025   |
|----------------------|-----------------------------------|----------------------------|-------------------------|------------------------|------------------------|
| Etelä-Pohjanmaa      |                              6762 | 7,9                        | 7,1                     | + 675                  | - 679                  |
| Seinäjoen seutukunta |                              4776 | 7,7                        | 7,1                     | + 433                  | - 465                  |
| Lapua                |                               435 | 6,9                        | 5,7                     | + 76                   | - 26                   |

Koko maassa työttömyysaste oli 11,5 %. Seinäjoen seutukunnassa alin työttömyysprosentti oli Ilmajoella 6,3 % (ed. vuonna Ilmajoella 5,8 %) ja ylin Seinäjoella 8,5 % (ed. vuonna  8,0 %).

Työttömistä työnhakijoista oli elokuussa 2025 kokoaikaisesti lomautettuja 411, eli lomautettujen osuus työttömistä työnhakijoista oli 6,1 %. Kokoaikaisesti lomautettujen

<!-- image -->

16/2025

29 ( 34)

<!-- image -->

## Lapuan kaupunki

Kaupunginhallitus

määrä edellisen vuoden vastaavasta ajankohdasta laski 277 henkilöllä (-40,3 %). Viime kuukaudesta lomautettujen lukumäärä nousi 205 henkilöllä. Lyhennetyllä työviikolla oli 406 henkilöä. Määrä laski viime vuodesta -216 henkilöllä (-34,7 %). Työttömistä työnhakijoista lomautettuna oli Lapualla 23.

Etelä-Pohjanmaan TE-toimistossa oli elokuun 2025 aikana 968 avointa työpaikkaa. Kuukauden aikana avoimeksi ilmoitettuja uusia työpaikkoja oli 581. Lapualla avoimia työpaikkoja oli 17.

Työttömyyden rakennetta tarkasteltaessa oli Lapualla työttömänä miehiä 258, naisia 177, alle 20-vuotiaita 22, alle 25-vuotiaita 81, yli 50-vuotiaita 160 ja pitkäaikaistyöttömiä 107.

4. Lapuan nuorisovaltuusto on päättänyt 11.9.2025 kokouksessaan 7/2025 hyväksyä § 84 / Nuorisovaltuutetun Joona Lehdon eroanomus.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee edellä mainitut tiedokseen.

## Päätös

Kaupunginhallitus merkitsi edellä mainitut tiedokseen.

16/2025

30 ( 34)

<!-- image -->

## § 366

## Muut asiat

<!-- image -->

1.  Puheenjohtajiston työryhmän 30.9.2025 tilannekatsaus
2.  Edustukset
3.  Seuraava kaupunginhallituksen kokous

## Päätös

1.  Puheenjohtajiston työryhmän 30.9.2025 tilannekatsaus

Puheenjohtajiston työryhmän puheenjohtaja Anneli Jäätteenmäki antoi puheenjohtajiston työryhmän 30.9.2025 kokouksen tilannekatsauksen.

2.  Edustukset

Ei edustuksia

3.  Seuraava kaupunginhallituksen kokous

Kaupunginhallituksen puheenjohtajan johdolla päätettiin, että kaupunginhallituksen 20.10.2025 kokousta ei pidetä asioiden vähäisyydestä johtuen.

16/2025

31 ( 34)

<!-- image -->

## Lapuan kaupunki

Kaupunginhallitus

## Muutoksenhakukielto

§346, §347, §348, §351, §354, §355, §360, §361, §362, §363, §364, §365, §366

## Muutoksenhakukielto

## Oikaisuvaatimus- ja valituskielto

- Tähän päätökseen, joka koskee vain valmistelua ja täytäntöönpanoa, ei saa hakea muutosta. (Kuntalaki 136 §)
- Tähän päätökseen, joka koskee hankintaoikaisua, ei saa hakea muutosta. (Hankintalaki 135 §)
- Tähän päätökseen, jolla on päätetty olla käyttämättä etuosto-oikeutta, ei saa hakea muutosta. (Etuostolaki 22 § 3 mom.)
- Tähän oikaisuvaatimuksen johdosta annettuun päätökseen, joka koskee verotusta, ei saa hakea muutosta (Veronkantolain 51 §:n 1 mom. ja 50 §:n 7 mom.)

<!-- image -->

<!-- image -->

## Lapuan kaupunki

## Kaupunginhallitus

## Oikaisuvaatimus

§349, §350, §352, §353, §356, §357, §358, §359

## Oikaisuvaatimusohje

## Muutoksenhakuohje Oikaisuvaatimus

Jos olet tyytymätön päätökseen, voit vaatia siihen oikaisua Lapuan kaupunginhallitukselta eli tehdä siitä oikaisuvaatimuksen.

Lapuan kaupunginhallituksen yhteystiedot: Lapuan kaupunginhallitus Käynti- ja postiosoite: Valtuustontie 8, 62100 Lapua Puhelin: 06 438 4111 (vaihde) sähköposti: kirjaamo@lapua.fi

Oikaisuvaatimuksen voi tehdä sekä tarkoituksenmukaisuus- että laillisuusperusteella, eli jos katsot päätöksen olevan epätarkoituksenmukainen tai että

-         päätös on syntynyt virheellisessä järjestyksessä
-         päätöksen tehnyt viranomainen on ylittänyt toimivaltansa
-         tai päätös on muuten lainvastainen.

Voit tehdä oikaisuvaatimuksen, jos olet kunnan jäsen. Asianosaisena voit tehdä oikaisuvaatimuksen kunnan jäsenyydestä riippumatta, jos päätös kohdistuu sinuun tai se vaikuttaa välittömästi oikeuksiisi, velvollisuuksiisi tai etuihisi.

## Oikaisuvaatimuksen toimittaminen

Toimita oikaisuvaatimus 14 päivän kuluessa päätöksen tiedoksisaannista. Tiedoksisaantipäivää ei lueta oikaisuvaatimusaikaan. Oikaisuvaatimus on tehtävä viimeistään määräajan viimeisenä päivänä. Myöhässä tullutta oikaisuvaatimusta ei tutkita.

Kunnan jäsenen katsotaan saaneen tiedon päätöksestä seitsemän päivän kuluttua siitä, kun pöytäkirja on nähtävänä Lapuan kaupungin internet-sivulla.

Asianosaisen katsotaan saaneen tiedon päätöksestä, jollei muuta näytetä, seitsemän (7) päivän kuluttua kirjeen lähettämisestä, kolmen (3) päivän kuluttua sähköisen viestin lähettämisestä tai saantitodistuksen osoittamana aikana/erilliseen tiedoksiantotodistukseen merkittynä aikana.

Voit toimittaa oikaisuvaatimuksen sähköpostilla, postittamalla, tuomalla sen Lapuan kaupungintalon seinässä olevaan postilaatikkoon tai henkilökohtaisesti Lapuan kaupungintalon kirjaamoon. Oikaisuvaatimusasiakirjat on toimitettava oikaisuvaatimusviranomaiselle viimeistään oikaisuvaatimusajan viimeisenä päivänä ennen viraston aukioloajan päättymistä.

<!-- image -->

16/2025

33 ( 34)

Lapuan kaupunki Kaupunginhallitus

<!-- image -->

Jos viimeinen palautuspäivä osuu viikonlopulle tai pyhäpäiväksi, voit toimittaa oikaisuvaatimuksen vielä seuraavana arkipäivänä.

Tee oikaisuvaatimus kirjallisena ja kerro siinä mitä muutoksia haluat päätökseen ja millä perusteella. Jos sinulla on vaatimustasi tukevia asiakirjoja, liitä ne oikaisuvaatimukseen mukaan. Lopuksi ilmoita yhteystietosi ja kotikuntasi ja allekirjoita oikaisuvaatimus. Sähköistä asiakirjaa ei tarvitse allekirjoittaa, mutta siitä on käytävä ilmi lähettäjän tiedot. Jos käytät laillista edustajaa, oikaisuvaatimuksessa tulee olla myös edustajan vastaavat tiedot.

Oikaisuvaatimus toimitetaan aina omalla vastuulla.