<!-- image -->

| Aika             | 21.11.2024, klo 09:00 - 11:26                                                                                                               |
|------------------|---------------------------------------------------------------------------------------------------------------------------------------------|
| Paikka           | Ravintola Kerkkä                                                                                                                            |
| Käsitellyt asiat | Käsitellyt asiat                                                                                                                            |
| § 321            | Kokouksen laillisuus ja päätösvaltaisuus                                                                                                    |
| § 322            | Pöytäkirjan tarkastus                                                                                                                       |
| § 323            | Esityslistan hyväksyminen                                                                                                                   |
| § 324            | Vuoden 2025 talousarvio ja taloussuunnitelma 2026-2027                                                                                      |
| § 325            | Lapuan Virkiä ry:n esitys yhteistyöstä vuodelle 2025 / Lapuan Virkiä ry, naisten superpesisjoukkue / Kumppanuussopimus                      |
| § 326            | Kobra-Basket ry:n esitys yhteistyöstä kaudelle 2025-2026 / Kumppanuussopimus                                                                |
| § 327            | Vanhan Paukun Festivaalin 2025 järjestäminen / avustusanomus vuodelle 2025 / Kumppanuussopimus                                              |
| § 328            | Rengonharju-säätiön takausvastuuseen kohdistuva budjetointi vuodelle 2025                                                                   |
| § 329            | Lapuan kaupungin talouden toteutumaraportti 1.1.-31.10.2024                                                                                 |
| § 330            | Määräalan vuokraaminen tilasta 408-404-6-155 Suksimäki / Lapuan avantouimarit ry                                                            |
| § 331            | Tilan 408-404-8-129 osto / Kirkonkylän kylässä tila Kookinkallio 8:129                                                                      |
| § 332            | Rahkatie 3 sijaitsevan rakennuksen alaskirjaus                                                                                              |
| § 333            | Täyttölupa, keittäjän toimi 55% Kissankello                                                                                                 |
| § 334            | Lausuntopyyntö / Etelä-Pohjanmaan liitto / Etelä-Pohjanmaan Kansainvälistymisen toimintaohjelma                                             |
| § 335            | Kaikukorttitoiminta Lapuan kaupungissa 2025-                                                                                                |
| § 336            | Kaupungintalon henkilöstön lomien keskittäminen ajalla 23.12.2024 - 6.1.2025                                                                |
| § 337            | Valtuustoaloite / Lasten ja nuorten harrastustoimintaan käytettävien tilavuokrien kohtuullistamisesta oman kaupungin seurojen harrastajille |
| § 338            | Kaupunginvaltuuston päätökset 11.11.2024 laillisuuden tarkastus ja täytäntöönpano                                                           |
| § 339            | Lautakuntien ja toimikuntien pöytäkirjajäljennökset                                                                                         |
| § 340            | Kuntayhtymien ja hyvinvointialueen pöytäkirjat/esityslistat                                                                                 |
| § 341            | Ilmoitusasiat                                                                                                                               |

<!-- image -->

| Lapuan kaupunki Kaupunginhallitus   | Pöytäkirja 21.11.2024   | 17/2024   | 2 ( 46)   |
|-------------------------------------|-------------------------|-----------|-----------|

## § 342 Muut asiat

<!-- image -->

Lapuan kaupunki

Kaupunginhallitus

Pöytäkirja

21.11.2024

Saapuvilla olleet jäsenet Kai Pöntinen, puheenjohtaja Pekka Kivisaari, 1. varapuheenjohtaja, saapui 09:01 Riitta Kangasluoma, 2. varapuheenjohtaja Ritva-Leena Heikkinen Pekka Hella Jenni Huttunen Hanna-Maria Kortesoja Helena Lahtinen Sari Oja-Lipasti Esa Rintala Marcus Toppari, poistui 11:01

## Muut saapuvilla olleet

Anneli Jäätteenmäki Jussi Vaahtoniemi Kari Laine Satu Kankare, Kaupunginjohtaja, esittelijä

Minna Kangasluoma, Hallintopäällikkö, sihteeri

Allekirjoitukset

Kai Pöntinen Puheenjohtaja Minna Kangasluoma Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 25.11.2024 klo 07:54. Allekirjoituksen oikeellisuuden voi todentaa kirjaamosta.

Pöytäkirjan tarkastus

Pöytäkirja on tarkastettu ja hyväksytty

22.11.2024

22.11.2024

Riitta Kangasluoma Pekka Kivisaari

Pöytäkirjan nähtävänäolo Lapuan kaupungin verkkosivuilla 25.11.2024

17/2024

3 (

46)

<!-- image -->

## § 321

## Kokouksen laillisuus ja päätösvaltaisuus

Lapuan kaupungin hallintosäännön 16 luvun 119 §:n mukaan toimielin pitää kokouksensa päättämänään aikana ja päättämässään paikassa.

Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

Puheenjohtaja voi peruuttaa kokouksen.

Hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kokouskutsussa on ilmoitettava kokouksen aika ja paikka sekä siinä käsiteltävät asiat (asialista). Kokouskutsussa on mainittava, mitä toimielimen päätöksentekotapaa noudatetaan kunkin asian kohdalla. Jos asia käsitellään sähköisessä päätöksentekomenettelyssä, tulee kutsussa ilmaista, mihin mennessä asia on käsiteltävä sähköisesti.

Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä.

Kokouskutsu lähetetään jäsenille ja muille, joilla on läsnäolo-oikeus tai -velvollisuus, toimielimen päättämällä tavalla.

Kaupunginhallitus on 20.5.2024 § 164 päättänyt syksyn 2024 kokousajankohdista.

Kuntalain 103 §:n 2 momentin mukaan kaupunginhallitus on päätösvaltainen, kun enemmän kuin puolet sen jäsenistä on läsnä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Puheenjohtaja toteaa kokouksen laillisesti kokoonkutsutuksi ja päätösvaltaiseksi.

## Päätös

Puheenjohtaja totesi kokouksen laillisesti kokoonkutsutuksi ja päätösvaltaiseksi.

<!-- image -->

<!-- image -->

## Lapuan kaupunki

## Kaupunginhallitus

## § 322

## Pöytäkirjan tarkastus

Lapuan kaupungin hallintosäännön 16 luvun 140 §:n 3 momentin mukaan pöytäkirja tarkastetaan toimielimen päättämällä tavalla.

Kaupunginhallitus on kokouksessaan 20.5.2024 § 164 päättänyt, että kaupunginhallituksen pöytäkirja tarkastetaan viimeistään kokousta seuraavana toisena työpäivänä. Jos kokousta seuraava toinen työpäivä on pyhäpäivä, voi tarkastus siirtyä seuraavaan työpäivään. Pöytäkirjan tarkastaminen tapahtuu sähköisellä allekirjoituksella.

Kaupunginhallitus voi päättää pöytäkirjan tarkastamisesta kiireellisissä asioissa tarvittaessa myös erikseen.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Pöytäkirjan tarkastajiksi valitaan Riitta Kangasluoma ja Pekka Kivisaari sekä varatarkastajiksi Pekka Hella ja Hanna-Maria Kortesoja.

## Päätös

Pöytäkirjan tarkastajiksi valittiin Riitta Kangasluoma ja Pekka Kivisaari sekä varatarkastajiksi Pekka Hella ja Hanna-Maria Kortesoja.

Kaupunginhallituksen 1. varapuheenjohtaja Pekka Kivisaari saapui kokoukseen tämän asian käsittelyn aikana klo 09.01.

<!-- image -->

<!-- image -->

## Lapuan kaupunki

Kaupunginhallitus

## § 323 Esityslistan hyväksyminen

Lapuan kaupungin hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kokouskutsussa on ilmoitettava kokouksen aika ja paikka sekä siinä käsiteltävät asiat.

Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus hyväksyy esityslistan.

## Päätös

Kaupunginhallitus hyväksyi esityslistan.

<!-- image -->

## § 324

## Vuoden 2025 talousarvio ja taloussuunnitelma 2026-2027

LAPDno-2024-426

Valmistelija / lisätiedot: Anne Marjamäki anne.marjamaki@lapua.fi Talouspäällikkö

Kaupunginhallitus hyväksyi talousarvion 2025 ja taloussuunnitelman 2025 - 2026 laadintaohjeet 17.6.2024.

Tällöin lautakunnille asetettiin euromääräiset raamit ja säästötavoitteet, joiden tarkoituksena oli ohjata talousarviovalmistelua siten, että kaupungin kulukehitys saadaan hyväksyttävälle tasolle haasteellisessa taloustilanteessa. Lautakunnat ovat valmistelleet omia talousarvioitaan annetun raamin pohjalta.

Kaupunginhallitus on hyväksyessään talousarvion 2025 ja taloussuunnitelman 2026 2027 lähtökohtia määritellyt vuoden 2025 nettoinvestointien katoksi 6,3 milj. euroa. Investointikattoon ei ole sisällytetty uimahalli-investointia. Euromääräisesti suurin investointi on uimahalli-investointi, jonka rakentaminen jaksottuu kolmelle vuodelle. Uimahallin investointikustannukseksi on budjetoitu 5 milj. euroa vuodelle 2025, vuodelle 2026 7 milj. euroa ja vuodelle 2027 2 milj. euroa. Toinen euromääräisesti suuri investointi on kaupungintalon katon korjaukseen varattu 0,9 milj. euron määräraha. Rakennusinvestointien nettosumma on 7 milj. euroa, liikenneväyliä koskevien investointien nettosumma on 1,3 milj. euroa, ulkoliikuntapaikkojen investointien nettosumma on 0,14 milj. euroa, viheraluepalveluiden investointisumma on  0,3 milj. euroa, vesihuoltolaitoksen investoinnit ovat 1,2 milj. euroa,  kone- ja kalustoinvestoinnit ovat 0,8 milj. euroa, aineeton käyttöomaisuus 0,2 milj. euroa ja käyttöomaisuusarvopaperit 0,01 milj. euroa. Maa- ja vesialueita koskevat investoinnit ovat menoiltaan 0,7 milj. euroa ja tuloiltaan 0,68 milj. euroa. Maa- ja vesialueiden nettoinvestoinnit ovat 0,04 milj. euroa

Kaupunginvaltuuston talousseminaari on pidetty 22. - 23.10.2024, jossa on käsitelty mm. lautakuntien talousarvioita, investointeja ja vuoden 2025 arvioitua tulokehitystä sekä kokonaistaloutta lautakuntien talousarvioesitysten sekä tulopohjan kehityksen pohjalta.

Kaupunginhallitus on käsitellyt lautakuntien talousarvioesityksiä alustavasti 4.11.2024.

Veroprosenteista kaupunginvaltuusto on päättänyt 11.11.2024

Kaupunginvaltuuston talousarviokäsittely on 9.12.2024.

Vuoden 2025 talousarvio on alijäämäinen. Myös taloussuunnitelmavuosien tuloslaskelmat ovat alijäämäiset, joten talouden tasapainottamiseen on kiinnitettävä

<!-- image -->

## Lapuan kaupunki

Kaupunginhallitus

huomiota, jotta talousarviovuoden ja  suunnitelmavuosien tilikausien tulos paranisi laskelman luvuista. Ensisijaisesti tulee sovittaa kaupungin talous kestävälle pohjalle ja mitoittaa toiminta käytettävissä oleviin tuloihin.

Talousarvion nykyisessä valmisteluvaiheessa toimintakate on -39,6 milj. euroa ja vuosikate on 4,9 milj. euroa. Tilikauden tulos on poistojen jälkeen n. -1,8 milj. euroa.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus aloittaa vuoden 2025 talousarvioesityksen sekä vuosien 2026 ja 2027 taloussuunnitelmaesityksen käsittelyn.

## Päätös

Kaupunginjohtaja esitti kokouksessa vuoden 2025 talousarvion ja taloussuunnitelman vuosille 2026-2027. Kaupunginhallitus hyväksyi kaupunginjohtajan ehdotuksen.

Kokouksessa hyväksyttiin myös aiemmin 20.11.2024 pidetyssä Lapuan kaupunginhallituksen talousarvioseminaarissa talouspäällikön, toimialajohtajien ja tytäryhtiöiden toimitusjohtajien esittämät talousarviot vuodelle 2025.

Vaalit

Hyväksyttiin

Tarkastuslautakunta

Hyväksyttiin

Kaupunginvaltuusto

Hyväksyttiin

Kaupunginhallitus

Hyväksyttiin

Sivistyslautakunta

Hyväksyttiin

Hyvinvointilautakunta

Hyväksyttiin

Tekninen lautakunta

Hyväksyttiin

Ympäristölautakunta

Hyväksyttiin

<!-- image -->

## § 325

## Lapuan Virkiä ry:n esitys yhteistyöstä vuodelle 2025 / Lapuan Virkiä ry, naisten superpesisjoukkue / Kumppanuussopimus

LAPDno-2024-826

satu.kankare@lapua.fi, minna.kangasluoma@lapua.fi

## Liitteet

Valmistelija / lisätiedot: Satu Kankare, Minna Kangasluoma Kaupunginjohtaja, Hallintopäällikkö

1 Anomus ja yhteistyöehdotus / Lapuan Virkiä superpesis 2025.pdf

Lapuan Virkiän Superpesisjoukkue saavutti vuonna 2024 SM-hopeaa, mikä oli joukkueen 17. peräkkäinen mitalipeli. Menestystä täydensi ensimmäisen TalviSuperpesis-sarjan kultamitali, joka vahvisti Virkiän asemaan pesäpallon huipulla 811 katsojaa. Kauden katsojaennätys, yli 1.400 katsojaa, saavutettiin finaaliottelussa ympäri vuoden. Yleisökeskiarvo päättäneellä kaudella nousi edellisestä vuodesta ollen Pisko-areenalla. Digitaalisilla alustoilla Virkiän ottelut saavuttivat vahvan näkyvyyden. Ruutu+ palvelussa pelejä seurasi keskimäärin lähes 7.000 katsojaa per ottelu. Kasvava näkyvyys vahvistaa Virkiän asemaa valtakunnallisena ja paikallisena ylpeydenaiheena. Virkiän Superpesisjoukkueen brändi toimii edelleen erinomaisena lapualaisuuden lähettiläänä ympäri Suomen ja sen merkitys Lapualle on huomattava. Tunnettavuuden tukena ovat olleet mm. Ylen tekemät suorat TV-ottelut Lapualta. Pesäpallo lajina on ottanut huimia askeleita kohti ammattimaisempaa suuntaa. Siitä kertoo se, että naisten superpesis on pitkään ollut seuratuin naisten urheilusarja. Yhteistyö Lapuan kaupungin ja Lapuan Virkiän Superpesisjoukkueen kanssa on jatkunut pitkään. Lapuan Virkiä ry on jättänyt kaupungille anomuksensa yhteistyöstä vuonna 2025. Liitteenä on Lapuan Virkiä ry:n superpesiksen anomus ja yhteistyöehdotus. Lapuan Virkiä ry on esittänyt 18.000 euron sopimusta, jonka lisäksi makettaisiin tulokseen sidottu 2.500 euron lisäbonus, mikäli naisten superpesisjoukkue pääsee neljän parhaan joukkoon Superpesiksessä (sijat 1-4). Lisäksi mahdollisesta mestaruudesta on esitetty maksettavaksi 2.500 euron lisäbonus.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Lapuan kaupunki Kaupunginhallitus

<!-- image -->

Kaupunginhallitus päättää varata Lapuan Virkiä ry:n naisten superpesisjoukkueen kanssa tehtävää kumppanuussopimusta varten 16.000 euroa sillä ehdolla, että summa voidaan sisällyttää vuoden 2025 talousarvioon. Lisäksi kumppanuussopimukseen sisällytetään, että kaupunki maksaa 2.500 euroa, jos naisten superpesisjoukkue sijoittuu sijoille 1-4 Superpesiksessä ja lisäksi 2.500 euroa, mikäli joukkue voittaa mestaruuden.

Yhteistyöstä laaditaan erillinen kumppanuussopimus, jossa määritellään tarkemmin yhteistyön ehdot.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

<!-- image -->

## § 326

## Kobra-Basket ry:n esitys yhteistyöstä kaudelle 2025-2026 / Kumppanuussopimus

LAPDno-2024-827

Valmistelija / lisätiedot:

Satu Kankare satu.kankare@lapua.fi Kaupunginjohtaja

1 Anomus ja yhteistyöehdotus / Kobra-Basket ry 2025.pdf

Kobrat pelaa miesten korisliigassa, jossa muut pelipaikkakunnat ovat Kouvola, Espoo, Tampere, Helsinki, Uusikaupunki, Nokia, Salo, Loimaa, Kauhajoki, Kotka ja Joensuu. Otteluita kaudessa pelataan 32 eli 16 vieraissa ja 16 kotona, jonka lisäksi pelataan mahdolliset 8 joukkueen pudotuspelit, joissa puolivälierät paras viidestä ja välierät sekä finaali paras seitsemästä.

Ruutu+ näyttää kaikki korisliigaottelut suorina monikameratuotantoina, jonka lisäksi sekä VeikkausTV että Yle näyttävät osan otteluista. Kobrien kotiotteluissa käy 5001000 katsojaa. Joukkueen budjetti on noin 350.000 euroa ja kaikki joukkueen pelaajat asuvat Lapualla. Kobra-Basket ry työllistää ympärivuotisesti 6 henkilöä sekä pelikauden aikana lisäksi 7 henkilöä.

Kobra-Basket ry on jättänyt kaupungille anomuksensa yhteistyöstä vuonna 2025. Liitteenä on Kobra-Basket ry:n anomus ja yhteistyöehdotus. Kobra-Basket ry on esittänyt 18.000 euron (+ alv) sopimusta, jonka lisäksi maksettaisiin tulokseen sidottu 2.500 euron lisäbonus, mikäli joukkue pääsee pudotuspeleihin.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää varata Kobra-Basket ry:n miesten korisliigajoukkueen kanssa tehtävää kumppanuussopimusta varten 16.000 euroa sillä ehdolla, että summa voidaan sisällyttää vuoden 2025 talousarvioon. Lisäksi kumppanuussopimukseen sisällytetään, että kaupunki maksaa 2.500 euroa, jos miesten korisliigajoukkue sijoittuu sijoille 1-4 ja lisäksi 2.500 euroa, mikäli joukkue voittaa mestaruuden.

Yhteistyöstä laaditaan erillinen kumppanuussopimus, jossa määritellään tarkemmin yhteistyön ehdot.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

## Liitteet

## Lapuan kaupunki

Kaupunginhallitus

17/2024

11 ( 46)

<!-- image -->

## § 327

## Vanhan Paukun Festivaalin 2025 järjestäminen / avustusanomus vuodelle 2025 / Kumppanuussopimus

LAPDno-2024-828

Valmistelija / lisätiedot: Satu Kankare, Minna Kangasluoma satu.kankare@lapua.fi, minna.kangasluoma@lapua.fi Kaupunginjohtaja, Hallintopäällikkö

## Liitteet

## Lapuan kaupunki

Kaupunginhallitus

<!-- image -->

1 Anomus / Vanhan Paukun Ferstivaalin järjestäminen 2025.pdf

MP-Viihde Oy on järjestänyt Vanhan Paukun Festivaalin vuodesta 2023 lähtien sen jälkeen, kun entinen järjestäjä hakeutui konkurssiin. MP-Viihde on vuonna 2003 perustettu lapualainen ohjelmatoimisto.

Vanhan Paukun Festivaali (VPF) on monille tuttu ja odotettu kesätapahtuma, joka järjestetään historiallisesti merkittävässä paikassa Kulttuuri- ja yrityskeskus Vanhan Paukun alueella. Tapahtuma kerää asiakkaita Lapuan lisäksi enenevissä määrin ympäri maakuntaa ja muualta Suomesta. Tapahtumaan osallistuu myös entisiä lapualaisia ja potentiaalisia paluumuuttajia. Tilaisuudessa on ollut vuosittain kävijöitä 3.500 - 4.000 henkilöä.

Tapahtuman arvioitu budjetti on 145.000 - 155.000 euroa. Tapahtuma työllistää suurehkon määrän eri alojen ammattilaisia, mutta myös talkoovoimalla ja urheiluseurojen hyödyntämisellä tulee olemaan merkittävä rooli.

Vanhan Paukun Festivaali tullaan järjestämään 25.-26.7.2025.

MP-Viihde Oy on jättänyt kaupungille anomuksensa yhteistyöstä vuonna 2025. Liitteenä on MP-Viihde Oy:n anomus. MP-Viihde Oy on esittänyt 21.000 euron sopimusta vuodelle 2025.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää varata 19.500 euron suuruisen määrärahan MP-Viihde Oy:n kanssa tehtävää kumppanuussopimusta varten ehdolla, että summa voidaan sisällyttää vuoden 2025 talousarvioon.

Yhteistyöstä laaditaan erillinen kumppanuussopimus, jossa määritellään tarkemmin yhteistyön ehdot.

## Päätös

17/2024

12 ( 46)

<!-- image -->

Lapuan kaupunki

Kaupunginhallitus

Pöytäkirja

21.11.2024

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

17/2024

13 (

46)

<!-- image -->

## § 328

## Rengonharju-säätiön takausvastuuseen kohdistuva budjetointi vuodelle 2025

LAPDno-2024-816

Valmistelija / lisätiedot: Anne Marjamäki anne.marjamaki@lapua.fi Talouspäällikkö

Rengonharju-säätiö on kirjeellään 4.10.2024  pyytänyt Lapuan kaupunkia säätiön taustayhteisökuntana käsittelemään seuraavat asiat:

Säätiön rahoituskustannukset; kuntien suoritukset velkojille takausvastuun perusteella (ei avustuksina säätiölle).

Säätiön taustayhteisökuntien kanssa syksyllä 2015 käytyjen neuvotteluiden perusteella taustayhteisökunnat ovat pitäneet ensisijaisena vaihtoehtona sitä, että kunnat eivät maksa säätiölle avustuksia rahoituskustannusten maksamista varten vaan ne maksavat kukin osuuteensa takausvastuidensa suhteessa velkojille suoraan. Näin on toimittu vuosina 2016 - 2024.

Rengonharju-säätiö pyytää, että Lapuan kaupunki varaa talousarvioonsa 2025 vuodelle 4.793,34 euroa, jolla se maksaa Rengonharju-säätiön rahoituskuluja takaajana suoraan velkojille vuoden 2025 aikana. (oheismateriaali RHS-lainat-2025. pdf).

Lisäksi Rengonharju-säätiö esittää, että Lapuan kaupunki ei peri takautumis- eli regressioikeuden perusteella takaajana maksamiaan määriä säätiöltä niin kauan kuin sillä ei ole maksuvaraa, eikä myöskään peri regressiosaatavalleen viivästyskorkoja.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää varata rahoituskuluihin vuodelle 2025 yhteensä 4.793,34 euroa, jolla se maksaa Rengonharju-säätiön rahoituskuluja takaajana suoraan velkojille vuoden 2025 aikana.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Lapuan kaupunki

Kaupunginhallitus

<!-- image -->

17/2024

14 ( 46)

<!-- image -->

## § 329

## Lapuan kaupungin talouden toteutumaraportti 1.1.-31.10.2024

LAPDno-2023-432

Valmistelija / lisätiedot: Anne Marjamäki anne.marjamaki@lapua.fi Talouspäällikkö

## Verotulot ja valtionosuudet

Lapuan kaupungin kunnallisverotulot ovat 19,86 milj. euroa, yhteisöverot 2,2 milj. euroa ja kiinteistöverot 3,2 milj. euroa lokakuun lopussa. Kunnallisverotuloa on kertynyt 82,1 % talousarviosta eli kunnallisveroa on kertynyt 0,3 milj. euroa vähemmän talousarvion tasaiseen toteutumaan verrattuna. Edellisen vuoden vastaavaan ajankohtaan verrattuna kunnallisverotuloja on kertynyt 1,3 milj. euroa vähemmän. Viime vuoden kunnallisverotulokertymään vaikutti merkittävästi tammikuun verotilitykset, joita saatiin vielä vuoden 2022 veroprosenttikertymän mukaan.

Yhteisöveroa on kertynyt lokakuun loppuun mennessä 2,19 milj. euroa eli 82,5 % talousarviosta. Yhteisöverotuloa on kertynyt 0,02 milj. euroa vähemmän talouden tasaiseen toteutumaan verrattuna. Edelliseen vuoteen verrattuna yhteisöverotuloja on kertynyt 0,4 milj. euroa vähemmän. Yhteisöverotulojen kehitys on ollut myönteistä syyskuun loppuun asti, mutta lokakuun tilanteessa yhteisöverotulo on hieman alempi talousarvion tasaiseen toteutumaan verrattuna.

Kiinteistöveroa on kertynyt lokakuun loppuun mennessä 3,2 milj. euroa eli 93,4 % budjetoiduista kiinteistöverotuloista. Kiinteistöverotuotot kertyvät epätasaisesti ja tilityksissä on suurta kuukausittaista vaihtelua. Merkittävimmät kiinteistöverotilitykset ajoittuvat loppukesään ja alkusyksyyn.

Lokakuun lopussa verotulot ovat yhteensä 25,2  milj. euroa. Talousarvion tasaiseen toteutumaan verrattuna verotuloja on kertynyt 0,02 milj. euroa enemmän, mikä vastaa 0,1 %-yksikköä. Viime vuoden vastaavaan aikaan verrattuna verotulot ovat 1,4 milj. euroa pienemmät.

Valtionosuuksia on tilitetty lokakuun loppuun mennessä 11,5 milj. euroa. Vuoden 2024 valtionosuudet ovat 13,8 milj. euroa. Valtionosuudet tilitetään kuukausittain samansuuruisina summina.

## Käyttötalous ja vuosikate 1.1. - 31.10.2024

Liitteenä oleva talouden toteutumaraportti sisältää sekä sisäiset että ulkoiset erät.

Talouden tasainen toteutumaprosentti on 83,3%.

Toimintatuotot ovat 14,6 milj. euroa ja toimintakulut ovat 50,4 milj. euroa.

## Lapuan kaupunki

Kaupunginhallitus

<!-- image -->

17/2024

15 ( 46)

<!-- image -->

Toimintakate on -35,5 milj. euroa ja vuosikate on 4,8 milj. euroa. Toimintakatteen toteutumaprosentti on 81,9 %. Talousarvion tasaiseen toteutumaan verrattuna toimintakate on alittunut  1,4 %-yksikköä mikä vastaa 0,6 milj. euroa.  Toimintakulut ovat kokonaisuudessaan alittuneet 1,6 milj. eurolla talouden tasaiseen toteutumaan verrattuna. Toimintatuotot ovat toteutuneet 78,7 %.sti eli niitä on kertynyt 4,6 %yksikköä vähemmän, mikä vastaa 0,9 milj. euroa.

## Kaupunginhallituksen ja lautakuntien talousarvioiden toteutuminen 1.1. 31.10.2024

Kaupunginhallituksen toimintatuotot ovat 3,6 milj. euroa ja toimintakulut 6,3 milj. euroa. Toimintakate on -2,7 milj. euroa. Kaupunginhallituksen toimintakate on alittunut talousarvion tasaiseen toteutumaan verrattuna 1 milj. euroa eli 22,9 %yksikköä. Toimintatuottoja on kertynyt 12 % yksikköä talouden tasaista toteutumaa enemmän. Toimintakulut ovat toteutuneet 76,2 %:sti eli toimintakulut ovat alittuneet 0,6 milj. euroa talouden tasaiseen toteutumaan verrattuna.

Sivistyslautakunnan toimintatuotot ovat 0,7 milj. euroa ja toimintakulut 23,7 milj. euroa. Toimintakate on -23 milj. euroa. Toimintakate on toteutunut 83,3 %:sti talousarvioon verrattuna eli se on talouden tasaisen toteutuman tasossa. Sivistystoimen hankerahoja on siirretty käyttötalouteen 9 ensimmäiseltä kuukaudelta hankkeiden kulujen mukaisessa suhteessa. Toimintatuotot ovat toteutuneet talousarvioon nähden 54 %:sti ja toimintakulut 82 %:sti. Lomapalkkajaksotuksen muutos on +0,2 milj. euroa, mikä vaikuttaa positiivisesti sivistyslautakunnan toimintakatteeseen.

Hyvinvointilautakunnan toimintatuotot ovat 0,9 milj. euroa ja toimintakulut 5,9 milj. euroa. Toimintakate on -5,1 milj. euroa. Toimintakate on toteutunut 82,3 %:sti eli toimintakate on alittunut 1 %-yksikköä talouden tasaiseen toteutumaan verrattuna, mikä vastaa 0,06 milj. euroa. Hyvinvointilautakunnan hankerahoja on siirretty käyttötalouteen 9 ensimmäiseltä kuukaudelta hankkeiden kulujen mukaisessa suhteessa. Lomapalkkajaksotuksen muutos on +0,04 milj. euroa, mikä vaikuttaa positiivisesti hyvinvointilautakunnan toimintakatteeseen

Teknisen lautakunnan toimintatuotot ovat 9,2 milj. euroa ja toimintakulut ovat 13,9 milj. euroa. Toimintakate on -4,46 milj. euroa. Toimintakate on toteutunut 97,2 %:sti. Teknisen lautakunnan toimintakate on ylittynyt 13,8 %-yksikköä mikä vastaa 0,6 milj. euroa. Tekninen lautakunta on kokouksessaan 2.4.2024 antanut kaupunginhallitukselle 8.4.2024 tiedoksi käyttötalouden ylitysuhasta, joka liittyy vanhan lukion purkamisesta aiheutuneisiin kustannuksiin. Vanhalta lukiolta on poistettu öljysäiliö, kun lukio on liitetty kaukolämpöön. Tässä yhteydessä maahan on jäänyt öljyllä pilaantuneita maita, joiden kunnostaminen purkamisen yhteydessä on ollut välttämätöntä. Öljyisten maiden puhdistamisesta aiheutuvat kustannukset ovat olleet 0,5 milj. euroa. Tekninen lautakunta on kokouksessaan 21.8.2024 antanut kaupunginhallitukselle tiedon toisestakin käyttötalouden ylitysuhasta, joka liittyy vesihuoltolaitoksen verkostossa olleeseen vuotoon, joka on aiheuttanut kiinteistöjen vaurioitumisen. Vuotovaurion kustannukset ovat olleet lokakuun lopussa 0,26 milj. euroa.

<!-- image -->

Ympäristölautakunnan toimintatuotot ovat olleet 0,2 milj. euroa ja toimintakulut 0,3 milj. euroa. Toimintakate on -0,1 milj. euroa. Toimintakate on toteutunut 41,7 %:sti. Toimintakate on alittunut talouden tasaiseen toteutumaan verrattuna 41,6 %yksikköä. Euromääräisesti alitus on 0,1 milj. euroa.

## Ennuste talouden toteutumasta

Toimintatuottoihin on budjetoitu 18,6 milj. euroa. Toimintatuottojen toteutuma lokakuun lopussa on ollut 14,6 milj. euroa. Toimintatuottojen tasainen toteutuma olisi 83,3%. Toimintatuottoja on kertynyt talouden tasaiseen toteutumaan verrattuna 4,7%yksikköä vähemmän mikä vastaa 0,9 milj. euroa. Toimintatuottojen kertyminen ei ole kuitenkaan ole aina tasaista.

Toimintakuluihin on budjetoitu 62,4 milj. euroa. Lokakuun lopun toteutuman mukaan toimintakulut olivat 50,4 milj. euroa. Talousarvio on toteutunut toimintakulujen osalta 80,7 %:sti. Alitusta on talousarvion tasaiseen toteutumaan verrattuna 2,6 %-yksikköä, mikä vastaa 1,6 milj. euroa. Toimintakulut ovat edellisvuoden vastaavaan ajankohtaan verrattuna 1,5 milj. euroa suuremmat, mikä vastaa 3,2 prosenttia.

Toimintakatteeksi on budjetoitu -43,3 milj. euroa. Lokakuun lopussa toimintakate oli -35,5 milj. euroa. Toimintakate on toteutunut talousarvioon verrattuna 81,9%:sti. Toimintakate on alittunut 0,6 milj. eurolla (1,4 %-yksikköä) talousarvion tasaiseen toteutumaan verrattuna.

Verotuloja on kertynyt lokakuun loppuun mennessä 25,2 milj. euroa ja valtionosuuksia 11,5 milj. euroa. Verotuloja on kertynyt talousarvion tasaiseen toteutumaan verrattuna 0,02 milj. euroa (0,1%-yksikköä) enemmän. Verotulojen kokonaistoteutuma on noudatellut melko hyvin talousarvion tasaista toteutumaa 10 ensimmäisen kuukauden ajan. Kunnallisverotuloissa on kuitenkin lokakuun lopun tilanteessa 0,3 milj. euron alitus talouden tasaiseen toteutumaan verrattuna.  Myös yhteisöveron osalta on lokakuun lopun tilanteessa 0,02 milj. euron poikkeama talouden tasaiseen toteutumaan verrattuna.   Edellisvuoden vastaavaan ajankohtaan verrattuna verotuloja on kertynyt 1,4 milj. euroa vähemmän. Tämä johtuu siitä, että viime vuonna verotilityksiin sisältyi verohäntiä eli verotuloja kertyi vielä korkeammalla veroprosentilla alkuvuodesta. Tänä vuonna tällaisia poikkeuseriä ei enää ole. Valtionosuuksia tilitetään kuukausittain ja ne ovat noudattaneet talousarvion tasaista toteutumaa. Valtionosuuksia on tilitetty lokakuun loppuun mennessä 11,5 milj. euroa.

Rahoitustuotot ja -kulut tiliryhmän rahoitustuotot ovat 3,5 milj. euroa. Talousarvion tasaiseen toteutumaan verrattuna rahoitustuotot ovat toteutuneet 88,7 %:sti. Rahoitustuotot ja -kulut tiliryhmä sisältää sisäiset korkotuotot, joiden osuus on 4,6 milj. euroa lokakuun lopussa. Lainojen korkokuluja on maksettu 1,3 milj. eurolla. Lainojen korkokulut ovat nousseet edellisestä vuodesta 0,3 milj. euroa.

Vuosikate on 4,8 milj. euroa ja talouden tasaiseen toteutumaan verrattuna vuosikate on toteutunut 0,8 milj. euroa parempana. Vuosikate on 5,1 milj. euroa heikompi kuin vuosi sitten.

<!-- image -->

## Lapuan kaupunki

Kaupunginhallitus

Toimintakulut ovat lokakuun talousraporteilla 1,6 milj. euroa pienemmät talousarvion tasaiseen toteutumaan verrattuna. Vuoden 2024 palkkojen yleiskorotukset tulivat voimaan 1.6.2024, joten toimintakulut kasvavat henkilöstömenojen osalta 1.6.2024 jälkeen. Kulukehitys verrattuna edellisen vuoden vastaavaan aikaan vaikuttaa kuitenkin verrattain maltilliselta (3,2%) ja talousarvion tasaiseen toteutumaan verrattuna voidaan todeta että loppuvuoteen on jäänyt puskuria. Loppuvuosi on yleensä ollut kulukehitykseltään alkuvuotta raskaampi. Lomapalkkajaksotuksen muutos lokakuulta on +0,1 milj. euroa ja tällä on positiivinen vaikutus talouden toteutumalukuihin tällä hetkellä. Kulukehitykseen vaikuttavia epävarmuustekijöitä kuluvan vuoden osalta ovat yleinen taloudellinen tilanne, verotulokehitys, inflaatio ja korkokulujen kehityksen taso.

Investointien nettomenot ovat olleet 5,6 milj. euroa eli 66,9 % investointien nettomäärärahasta. Vuoden 2024 nettoinvestointimääräraha on 8,4 milj. euroa.

Lapuan kaupungin talousraportti 1.1. - 31.10.2024 on oheismateriaalina.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää merkitä tiedoksi talouden toteutuman ajalta 1.1. 31.10.2024.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

<!-- image -->

## § 330

## Määräalan vuokraaminen tilasta 408-404-6-155 Suksimäki / Lapuan avantouimarit ry

LAPDno-2024-821

Valmistelija / lisätiedot:

Markku Turja markku.turja@lapua.fi Kaupungingeodeetti

1 Maanvuokrasopimus Lapuan avantouimarit ry.doc 2 Avantouintiyhdistys vastuujakotaulukko

3 Kartta Lapuan avantouimarit.pdf

Lapuan avantouimarit ry on pyytänyt saada vuokrata maa-alueen saunarakennuksen rakentamista varten. Saunarakennus on tarkoitus rakentaa entisen nk 'hiihtomajan' paikalle tilalle Suksimäki RN:o 6:155 Lapuan kaupungin Kirkonkylän kylässä (408-404-6155). Rakennukselle ollaan hakemassa hankerahoitusta ja muu rahoitus on tarkoitus kattaa lahjoitusrahastosta. Vuokra-aika on 35 vuotta ja vuokrattavan alueen pinta-ala n. 300 m .  Alueen sijainti tarkentuu, kun rakennuksesta saadaan asemapiirros. 2 Vuokrattavan alueen vuosivuokra on 50 €/v sekä muuten vuokrasopimuksessa sovitulla tavalla. Rakennettavasta kohteesta on lisäksi laadittu erikseen kaupungin ja Lapuan avantouimarit ry:n välinen vastuunjakotaulukko, joka on vuokrasopimuksen liitteenä.

Vuokrasopimus liitteineen on liitteenä

Oheismateriaalina on Lapuan avantouimarit ry:n esitysmateriaali yhteissaunan rakentamisesta Lapuan Simpsiölle.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

1. vuokrata Lapuan avantouimarit ry:lle n. 300 m :n suuruisen maa-alueen tilasta 2 Suksimäki RN:o 6:155 Lapuan kaupungin Kirkonkylän kylässä (408-404-6-155) saunarakennuksen rakentamista varten. Vuokra-aika on 35 vuotta sekä vuokran määräa 50€/v ja muuten vuokrasopimuksessa ilmenevällä tavalla. Vuokrasopimuksen lisäksi Lapuan kaupungin ja Lapuan Avantouimarit ry:n kesken on laadittu liitteenä oleva vastuunjakotaulukko.
2. valtuuttaa kaupunginjohtajan allekirjoittamaan vuokrasopimukseen siinä vaiheessa, kun hankerahoitus on myönnetty.

## Päätös

## Liitteet

## Lapuan kaupunki

## Kaupunginhallitus

17/2024

19 ( 46)

<!-- image -->

Lapuan kaupunki

Kaupunginhallitus

Pöytäkirja

21.11.2024

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

17/2024

20 (

46)

<!-- image -->

## § 331

## Tilan 408-404-8-129 osto / Kirkonkylän kylässä tila Kookinkallio 8:129

LAPDno-2024-836

Valmistelija / lisätiedot: Mirva Korpi, Markku Turja mirva.korpi@lapua.fi, markku.turja@lapua.fi Tekninen johtaja, Kaupungingeodeetti

## Liitteet

1 Kiinteistörekisterin karttaote.pdf

Hallintosäännön 27 §:n mukaan kaupunginhallitus päättää kiinteän omaisuuden hankinnasta, vaihtamisesta ja luovuttamisesta silloin, kun kiinteistön arvo on yli 10.000 euroa.

Asemakaavan ehdotusvaiheen kuuleminen 7. Ritamäen alueen kortteleissa 7177-7196 on päättynyt 14.4.2024. Asemakaavaehdotuksen mukaan asuinpinetalojen ja erillispientalojen korttelialueita sijoittuu Kookinkallion kallioalueen läheisyyteen, jossa Destia Oy harjoittaa maa-aineslain mukaista kiviainesten ottamista.  Maa-ainesten ottolupa on päättymässä ja Destia Oy on hakenut lupaa toiminnan jatkamiseen alueella. Kaavaehdotusalueen pohjois-luoteispuoella Lapuan kaupunki omistaa lisäksi vielä kokonaan kaavoittamattomia maa-alueita.

Tästä syystä maankäyttöinsinööri ja tekninen johtaja ovat neuvotelleet toiminnanharjoittajan kanssa Lapuan kaupungin Kirkonkylän kylässä sijaitsevan tilan Kookinkallio 8:129 (408-404-8-129) hankinnasta virkistysalueeksi.

Lapuan kaupungin Kirkonkylän kylässä tilan Kookinkallio 8:129 (408-404-8-129) omistajan kanssa käytyjen neuvottelujen perusteella esitetään, että toiminnanharjoittaja harjoittaa kalliokiviainesten ottamista alueella 6 vuotta, jonka jälkeen alue siirtyy Lapuan kaupungin omistukseen. Toiminnanharjoittaja toteuttaa kalliokiviainesten ottamisen alueella siten, että toiminnanharjoittaja luovuttaa kyseisen montun siinä kunnossa, että siihen on louhittu porrastasanteet hiekkarannan tekoon sekä sukellussyvennys. Lapuan kaupunki teettää erillisen yleissuunnitelman virkistysalueesta. Osana kauppaa kiinteistöllä oleva varastohalli siirtyy Lapuan kaupungin omistukseen, kallioalueelta muodostuvia maa-aineksia voidaan hyödyntää meluvallirakenteiden rakentamisessa ja Lapuan kaupunki ostaa osan kiinteistöltä muodostuvasta kiviaineksesta. Kiinteistön pinta-ala on 7,29 ha. Kiinteistön kauppahinta on 850.000 €, joka maksetaan 6 vuoden aikana.

Alueen kehittäminen asuntoalueena edellyttää, että kallioalueen turvallisuudesta on huolehdittu ottamisen päätyttyä alueella. Lisäksi Lapuan kaupunki voi hyödyntää aluetta välittömästi virkistysalueena, kun ottaminen ja alueen viimeistelytyöt toteutetaan sopimuksen mukaisesti.

Pohjapiirros on liitteenä. Kauppakirjaluonnos on oheismateriaalina.

17/2024

21 ( 46)

<!-- image -->

## Lapuan kaupunki

Kaupunginhallitus

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

1. ostaa Destia Oy:ltä Lapuan kaupungin Kirkonkylän kylässä tilan Kookinkallio 8:129 (408-404-8-129) rakennuksineen ja liittymineen 2025-2030 aikana ehdolla, että summa voidaan sisällyttää vuoden 2025 talousarvioon.

kahdeksansadanviidenkymmenentuhannen (850.000,00) euron kauppahinnalla ja muuten kauppakirjassa ilmenevin ehdoin siten, että kauppahinta maksetaan vuosien Kaupunki vastaa kaupan lainhuudatuskustannuksista sekä kaupanvahvistajan palkkiosta.

2. valtuuttaa teknisen johtajan allekirjoittamaan kauppakirjan ja tekemään siihen tarvittavat tekniset korjaukset ja muutokset.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

<!-- image -->

## § 332

## Rahkatie 3 sijaitsevan rakennuksen alaskirjaus

LAPDno-2024-820

Valmistelija / lisätiedot: Anne Marjamäki anne.marjamaki@lapua.fi Talouspäällikkö

Osoitteessa Rahkatie 3 sijaitsevan rakennuksen tasearvo on 30.9.2024 tilanteessa 8.745,94 euroa. Kyseinen rakennus on purettavien rakennusten listalla, joten jäljellä oleva tasearvo on perusteltua poistaa taseesta. Rakennus tullaan purkamaan vuoden 2025 aikana.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää alaskirjata osoitteessa Rahkatie 3 sijaitsevan rakennuksen jäljellä olevan tasearvon 8,745,94 vuoden 2024 aikana.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Lapuan kaupunki

Kaupunginhallitus

<!-- image -->

17/2024

23 ( 46)

<!-- image -->

## Lapuan kaupunki

Kaupunginhallitus

## Tekninen lautakunta, § 162,12.11.2024 Kaupunginhallitus, § 333, 21.11.2024

§ 333

## Täyttölupa, keittäjän toimi 55% Kissankello

LAPDno-2024-65

## Tekninen lautakunta, 12.11.2024, § 162

Valmistelijat / lisätiedot: Leena Luomanen leena.luomanen@lapua.fi Palvelupäällikkö

Yläkoulun keittäjä on irtisanoutunut 1.12.2024 alkaen. Kissankellon päiväkodilla osaaikaisena keittäjänä toimiva siirtyy kyseiseen tehtävään ja näin vapautuu keittäjän (55 %) toimi Kissankellon päiväkodilta 1.12.2024 alkaen. Kissankellon päiväkoti tuottaa ruokapalvelut kyseiselle yksikölle. Yksikkö on vuorohoitopaikka, toimintaa myös viikonloppuisin. Keittiön tuotanto perustuu työmäärälaskentaan, toimen täyttäminen on välttämätöntä.

Täyttölupaa pyydetään 1.12.2024 alkaen.

Lapuan kaupungin hallintosäännön 36 §:n mukaan kaupunginhallitus myöntää toimien täyttöluvat.

## Ehdotus

Esittelijä: Mirva Korpi, Tekninen johtaja

Tekninen lautakunta esittää kaupunginhallitukselle, että se myöntää täyttöluvan keittäjän toimelle (55 %) 1.12.2024 alkaen.

## Päätös

Lautakunta hyväksyi ehdotuksen.

## Kaupunginhallitus, 21.11.2024, § 333

Valmistelija / lisätiedot: Minna Kangasluoma minna.kangasluoma@lapua.fi Hallintopäällikkö

Hallintosäännön 36 §:n mukaan kaupunginhallitus päättää täyttölupien myöntämisestä.

## Ehdotus

Esittelijä: Satu Kankare, Kaupunginjohtaja

17/2024

24 ( 46)

<!-- image -->

## Lapuan kaupunki

Kaupunginhallitus

## Kaupunginjohtajan ehdotus:

Kaupunginhallitus päättää myöntää täyttöluvan keittäjän toimelle (55 %) 1.12.2024 alkaen.

## Päätös

Kaupunginhallitus hyväksyi kaupunginjohtajan ehdotuksen.

17/2024

25 ( 46)

<!-- image -->

## § 334

## Lausuntopyyntö / Etelä-Pohjanmaan liitto / Etelä-Pohjanmaan Kansainvälistymisen toimintaohjelma

LAPDno-2024-777

Valmistelija / lisätiedot: Minna Kangasluoma minna.kangasluoma@lapua.fi Hallintopäällikkö

1 Etelä-Pohjanmaan liiton lausuntopyyntö / Kansainvälistymisen toimintaohjelma luonnos.pdf 2 Lapuan kaupungin lausunto / Etelä-Pohjanmaan Kansainvälistymisen toimintaohjelma.doc

Etelä-Pohjanmaan liitto on pyytänyt lausuntoa Etelä-Pohjanmaan  kansainvälistymisen toimintaohjelman luonnoksesta (Mhall 21.10.2024 § 84).

Ohjelma keskittyy kolmeen keskeiseen teemaan:

1. Yritystoiminnan ja elinkeinoelämän kansainvälistyminen
2. Kansainvälinen tutkimus-, kehittämis- ja innovaatiotoiminta sekä kansainvälinen koulutus
3. Maahanmuutto ja kaksisuuntainen kotoutuminen

Toimintaohjelma määrittelee tavoitteet ja toimenpiteet, joilla maakunta voi vahvistaa elinvoimaansa. Tavoitteena on, että ohjelma vastaa mahdollisimman hyvin maakunnan tarpeisiin ja ottaa huomioon monipuolisesti ja selkeästi eri näkökulmat ja toimijat.

Ohjelmaluonnos on liitteenä.

Lapuan kaupungin lausunto Etelä-Pohjanmaan kansainvälistymisen toimintaohjelmaan on liitteenä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää hyväksyä Lapuan kaupungin liitteenä olevan lausunnon Etelä-Pohjanmaan kansainvälistymisen toimintaohjelmaan.

## Päätös

Kaupunginjohtaja alusti asiaa. Kaupunginhalllitus hyväksyi kaupunginjohtajan ehdotuksen.

## Liitteet

## Lapuan kaupunki

## Kaupunginhallitus

17/2024

26 ( 46)

Lapuan kaupunki Kaupunginhallitus

<!-- image -->

## Vapaa-ajanlautakunta, § 47,25.04.2023 Kaupunginhallitus, § 161,08.05.2023 Hyvinvointilautakunta, § 140,14.11.2024 Kaupunginhallitus, § 335, 21.11.2024

§ 335

Kaikukorttitoiminta Lapuan kaupungissa 2025-

LAPDno-2023-364

## Vapaa-ajanlautakunta, 25.04.2023, § 47

Lapuan kaupungin talousarviossa 2023 ja taloussuunnitelmassa 2024-2025 on mainittu Kaikukortin käyttöönotto vuoden 2023 aikana osana kaupungin ennaltaehkäisevää hyvinvointityötä. Kaikukortilla voi hankkia maksuttomia pääsylippuja esimerkiksi festivaaleille, museoihin, teatteriin tai konsertteihin. Kaikukortilla voi hankkia maksutta myös kansalaisopiston kurssipaikkoja. Kaikukortin tavoitteena on parantaa taloudellisesti tiukassa tilanteessa olevien nuorten, aikuisten, perheiden ja ikäihmisten mahdollisuuksia osallistua kulttuurielämään ja harrastaa taiteen tekemistä. Kaikukortteja voivat saada Kaikukortti-verkostoon kuuluvien sosiaali- ja terveydenhuollon (sote) tai hyvinvoinnin ja terveyden edistämisen (hyte) toimijoiden sekä joidenkin järjestöjen asiakkaat, jotka ovat vähintään 16-vuotiaita tai kansalaisopiston kurssipaikkoja. Kaikukortilla voi hankkia maksuttomia pääsylippuja ja kurssipaikkoja kaikkiin niihin kulttuuripalveluihin, jotka kuuluvat valtakunnalliseen Kaikukortti-verkostoon. Kaikukortilla voi hankkia maksuttomia lippuja myös omille lapsille ja lastenlapsille samaan tilaisuuteen, johon ja tiukassa taloudellisessa rahatilanteessa eivätkä voi siitä syystä hankkia pääsylippuja on itsekin osallistumassa. Kaikukortin valtakunnallisessa toimintamallissa kuvataan Kaikukortin valtakunnalliset toimintaperiaatteet, joihin kaikkien Kaikukortti-kumppanien tulee sitoutua. Tällä varmistetaan, että Kaikukortti toimii samalla tavalla kaikilla Kaikukorttialueilla. Toimintamalli perustuu yhdenvertaisuuteen ja Kaikukortin kohderyhmän oikeuteen osallistua kaikille yhteiseen kulttuurielämään. Toimintamalli on kehitetty yhdessä kulttuuri-, sosiaali- ja terveysalan (sote) ja hyvinvoinnin ja terveyden edistämisen (hyte) toimijoiden sekä kohderyhmän kanssa työpajoissa Kaikukortin pilotointihankkeiden aikana. Toimintamalli on rakennettu yhdenvertaisuuden edistämiseen kulttuurialalla. Osalla Kaikukortti-alueista on kuitenkin myös liikuntatoimijoita mukana. Liikuntatoimijoiden tulee noudattaa samaa toimintamallia.

Kaikukortin voivat saada ainoastaan henkilöt, jotka:

1. Ovat Kaikukortti-toiminnassa mukana olevien sote- ja hytetoimijoiden asiakkaita.
2. Ovat niin tiukassa taloudellisessa tilanteessa, etteivät voi siitä syystä käyttää kulttuuripalveluja. Tiukka taloudellinen tilanne voi johtua moninaisista syistä, kuten

<!-- image -->

Lapuan kaupunki

Kaupunginhallitus esimerkiksi yksinhuoltajuudesta, pitkäaikaisesta työttömyydestä tai sairastamisesta, eläkkeen pienuudesta tai velkakierteestä.

Kortin saamisen ikäraja on 16 vuotta. Olennaista on, että henkilö tunnistetaan Kaikukorttia jakavan paikan asiakkaaksi. Kaikki Kaikukorttia jakavat paikat eivät ylläpidä asiakasrekistereitä, joten asiakasrekisteriin kuuluminen ei ole ehdoton edellytys. Kaikukortin saaminen ei edellytä tietyn tulorajan alittamista. Olennaista on asiakkuuden lisäksi se, että asiakas kokee oman taloudellisen tilanteensa niin tiukaksi, ettei kulttuuripalveluja voi siitä syystä käyttää. Joillakin Kaikukorttia jakavilla toimijoilla on myös muita kuin tiukassa taloudellisessa tilanteessa olevia asiakkaita. Tällöin Kaikukortti on tarkoitettu ainoastaan niille asiakkaille, joilla on tiukka rahatilanne. Kaikukortin saaminen ei edellytä asiakkaalta erillisiä todistuksia tuloista.

Kaikukorttikokeilun käyttöönottoa valmistellaan kevään ja kesän 2023 aikana liitteenä olevan aikataulun ja toimenpiteiden mukaisesti. Tavoitteena on Kaikukortin saaminen asiakaskäyttöön syksyn 2023 aikana. Lapuan kaupunki ja Kaiku-keskus tekevät sopimuksen Kaikukortin käyttöönotosta. Lisäksi kaupunki tekee sopimuksen Kaikukorttikokeilusta Etelä-Pohjanmaan hyvinvointialueen kanssa. Lapuan kaupunki tekee sopimuksen jokaisen yksittäisen palveluntarjoajan kanssa, jonka palveluita voidaan Kaikukortilla käyttää. Kaikukorttikokeilussa ovat aluksi palveluntarjoajina mukana Lapuan kaupungin toimijoista kansalaisopisto, musiikkiopisto, liikuntatoimi, kirjasto, kulttuuri- ja museotoimi. Kaikukorttitoimintaan pyritään saamaan myöhemmin mukaan myös yksityisiä palveluntarjoajia.

Kaikukorttikokeilusta vastaa sivistysjohtaja Mika Kamunen ja sen valmistelusta työryhmä, johon kuuluvat kansalaisopiston ja taidekoulun rehtori Mari Takamaa, hyvinvointikoordinaattori Riina Turja ja kulttuuripäällikkö Heli Talvitie. Työryhmä tekee tiivistä yhteistyötä Kaikukeskuksen asiantuntijoiden ja hyvinvointialueen Kaikukorttiyhteystahojen kanssa. Kaupungille tulee nimetä Kaikukorttivastuuhenkilö tai -henkilöitä.

## Vastuuhenkilö/henkilöt:

- vastaavat, että paikalliset Kaikukortin jakajat ja Kaikukorttikohteet noudattavat valtakunnallista Kaikukortti-toimintamallia. Ajantasainen toimintamalli löytyy vastuuhenkilöiden sivulta kohdasta ohjeet ja materiaalit.
- vastaavat Kaikukortti-perehdytysmateriaalien jakamisesta alueen Kaikukortin jakajille ja Kaikukorttikohteille.
- vastaavat paikallisen Kaikukortti-kokeilun sekä kokeilun jälkeen uusien Kaikukortti-verkoston jäsenorganisaatioiden kanssa tehtävistä Kaikukorttisitoumuksista Kaikukeskuksen laatimien sopimuspohjien mukaisesti.
- vastaavat, että paikallisen Kaikukortti-verkoston Kaikukortin jakajat valitaan aina yhteistyössä Kaikukeskuksen kanssa ja että uusia jakajia ei oteta mukaan kesken vuotta. Jakajien mahdollinen päivitetty lista toimitetaan loppuvuodesta ennen esitteiden painamista Kaikukeskukselle yhdessä tarkistettavaksi.

<!-- image -->

## Lapuan kaupunki

17/2024

29 ( 46)

- neuvottelevat kulttuuri- ja liikuntakohteiden sekä sote- ja hyte-toimijoiden kanssa saadakseen ne mukaan paikalliseen Kaikukortti-verkostoon. Huom. Uusista kortinjakajista keskustellaan ensin Kaikukeskuksen - Kaikukortin tuki- ja kehittämispalvelun kanssa.
- vastaavat paikallisen Kaikukortti-verkoston jäsenorganisaatioiden yhteyshenkilöiden yhteisistä tapaamisista/palautekokouksista (mielellään yksi vuodessa). Näihin tapaamisiin/palautekokouksiin kutsutaan mukaan myös Kaikukeskus.
- vastaavat paikallisen Kaikukortti-toiminnan viestinnästä.
- vastaavat paikallisen Kaikukortin kohderyhmälle suunnattujen painettujen Kaikukortti-viestintämateriaalien (Kaikukortti, yhteisön Kaikukortti, asiakasesite ja juliste) tuottamisesta, painamisesta ja jakamisesta paikallisille Kaikukortin jakajille.
- vastaavat alueen Kaikukortti-toimintaan liittyvästä paikallisesta Kaikukorttiverkkosivusta ja sen pitämisestä ajan tasalla.
- vastaavat alueen Kaikukortti-palautesähköpostista.
- sitoutuvat käyttämään Kaikukantaa.
- tekevät Kaikukortin tietokantaan (Kaikukantaan) tunnuksia paikallisille Kaikukortin jakajille ja kortin kulttuuri- ja liikuntakohteille.
- vastaavat sen ohjeistamisesta, että paikalliset kortinjakajat rekisteröivät luovutetut Kaikukortit Kaikukantaan ja että paikalliset Kaikukorttikohteet kirjaavat kortin käytön Kaikukantaan, jotta Kaikukantaan muodostuvat paikalliset ja valtakunnalliset tilastot pysyvät ajantasaisina.
- vastaavat ja sitoutuvat suojaamaan paikalliset Kaikukortti-tiedot ja -tilastot. Kaikukannassa olevia kokonaistilastoja saavat käsitellä käytännössä ne Kaikukortti-toiminnan paikalliset vastuuhenkilöt, jotka on nimetty Kaikukannan pääkäyttäjiksi. Kaikukortin tietosuojaseloste.
- seuraavat Kaikukortin rekisteröintiä ja käyttöä Kaikukannan raporteista (Dashboard)
- osallistuvat valtakunnallisen Kaikukortti-toimintamallin päivittämiseen tarpeen mukaan. Päävastuu ja päätäntävalta valtakunnallisesta Kaikukorttitoimintamallista on Kaikukeskuksella - Kaikukortin tuki- ja kehittämispalvelulla.

## Ehdotus

Vapaa-ajan lautakunta esittää kaupunginhallitukselle että,

- 1) Kaikukorttikokeilu valmistellaan ja otetaan käyttöön Lapuan kaupungissa vuoden 2023 aikana ja kokeilu kestää vuoden 2024 loppuun.
- 2) Lapuan kaupungissa Kaikukortti on käytettävissä Lapuan kansalaisopiston, Lapuan musiikkiopiston, kulttuuri- ja museotoimen, kirjaston ja liikuntatoimen palveluissa.
- 3) Kaikukortin käytettävissä olevien palveluiden käytön laajuus määrittyy palveluntuottajan oman harkinnan myötä, kuitenkin noudattaen Kaikukorttitoiminnan valtakunnallista kriteeristöä.

<!-- image -->

## Lapuan kaupunki

17/2024

30 ( 46)

- 4) Kaikukorttikokeilusta vastaa sivistysjohtaja Mika Kamunen, sekä valmisteluista ja käyttöönoton koordinoinnista kansalaisopiston ja taidekoulun rehtori Mari Takamaa, hyvinvointikoordinaattori Riina Turja ja kulttuuripäällikkö Heli Talvitie.

## Päätös

Vapaa-ajanlautakunta kuuli kansalaisopiston rehtori Mari Takamaata ja kulttuuripäällikkö Heli Talvitietä asiassa ja hyväksyi sivistysjohtajan ehdotuksen.

## Kaupunginhallitus, 08.05.2023, § 161

Valmistelijat / lisätiedot: Minna Kangasluoma minna.kangasluoma@lapua.fi Hallintopäällikkö

Liitteet

1 Kaikukortti Lapua

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää,että

1. Kaikukorttikokeilu valmistellaan ja otetaan käyttöön Lapuan kaupungissa vuoden 2023 aikana ja kokeilu kestää vuoden 2024 loppuun.
2. Lapuan kaupungissa Kaikukortti on käytettävissä Lapuan kansalaisopiston, Lapuan musiikkiopiston, kulttuuri- ja museotoimen, kirjaston ja liikuntatoimen palveluissa.
3. Kaikukortin käytettävissä olevien palveluiden käytön laajuus määrittyy palveluntuottajan oman harkinnan myötä, kuitenkin noudattaen Kaikukorttitoiminnan valtakunnallista kriteeristöä.
4. Kaikukorttikokeilusta vastaa sivistysjohtaja Mika Kamunen, sekä valmisteluista ja käyttöönoton koordinoinnista kansalaisopiston ja taidekoulun rehtori Mari Takamaa, hyvinvointikoordinaattori Riina Turja ja kulttuuripäällikkö Heli Talvitie.

## Päätös

Kaupunginjohtaja alusti asiaa.

Keskustelun jälkeen kaupunginhallitus hyväksyi kaupunginjohtajan ehdotuksen.

<!-- image -->

## Lapuan kaupunki

Kaupunginhallitus

## Hyvinvointilautakunta, 14.11.2024, § 140

Valmistelijat / lisätiedot: Mari Takamaa, Heli Talvitie, Riina Turja mari.takamaa@lapua.fi, heli.talvitie@lapua.fi, riina.turja@lapua.fi

Kansalaisopiston rehtori, Kulttuuripäällikkö, Hyvinvointikoordinaattori

Lapuan kaupunki otti käyttöön Kaikukortin syksyllä 2023. Kaikukortti on taloudellisesti haastavassa tilanteessa oleville tarkoitettu maksuton kortti, jonka omistaja pääsee maksutta kulttuuri- ja liikuntapalvelujen piiriin. Kaikukortin valtakunnallisessa toimintamallissa kuvataan Kaikukortin valtakunnalliset toimintaperiaatteet, joihin kaikkien Kaikukortti-kumppanien tulee sitoutua. Tällä varmistetaan, että Kaikukortti toimii samalla tavalla kaikilla Kaikukortti-alueilla.

Tammikuussa 2024 ylittyi 100 mukana olevan kaupungin ja kunnan raja. EteläPohjanmaan hva:n alueelta mukana on 7 kuntaa (tilastotieto vuodelta 2023). Kaikukortti on valtakunnallinen palvelu: kortilla saa käyttää myös muiden paikkakuntien palveluja sekä popup-kohteita.

Kevätkauden 2023 aikana valmisteltiin tiedotusmateriaali ja kampanja Kaikukorttitoiminnan lanseeraamiseksi. Kaikukorttitoiminnalla on omat kotisivut: https://lapua.fi/kaikukortti/ . Lisäksi korttia jakavilla tahoilla on jaossa Kaikukorttiinfolehtinen.

Alkuvaiheessa Lapuan kaupunki määritteli kokeilujakson kestämään vuoden 2024 loppuun saakka.

Kaikukorttitoiminnassa vastaanottavina tahoina ovat Lapuan kansalaisopisto, Lapuan kaupunginkirjasto, Lapuan kulttuuritoimi, Lapuan musiikkiopisto ja Lapuan liikuntapalvelut. Yksityistä toimijoista Kaikukorttitoimintaan on liittynyt Kanto-teatteri, Teatteri Lapua, Lapuan Ponnistus ja MLL Lapuan yhdistys. Toiminnan tarkempi sisältö on kyseisten uusien toimijoiden kanssa toistaiseksi sopimatta, sillä Kaikukortin jatkosta vuoden 2024 jälkeen ei ole päätöstä.

Kaikukortilla voi Lapualla saada tällä hetkellä seuraavia palveluita:

- kansalaisopistoon kaksi kurssia lukuvuoden aikana
- musiikkiopistossa lapselle muskari- tai vaskiryhmäopetusta kahden lukukauden ajan
- 10 kerran sarjalipun Virkistysuimala Sateenkaareen
- kirjastossa kopio- ja tulostuspalveluita
- pääsylippuja kulttuuripalvelujen tapahtumiin
- Teatteri Lapua ry:n näytöksiin
- Kanto-teatteri ry:n järjestämiin näytöksiin ja tapahtumiin
- Mannerheimin Lastesuojeluliiton Lapuan paikallisyhdistyksen tapahtumat

Kaikukortin jakajatahoja ovat aikuissosiaalityö, etsivä nuorisotyö, Ohjaamo ja diakoniatyö.

17/2024

31 ( 46)

<!-- image -->

## Lapuan kaupunki

## Kaupunginhallitus

Pilottikokeilun aikana tähän saakka (tilastot ajanjaksolta syyskuu 2023-syyskuu 2024)

- kortteja jaettu 184 kappaletta
- kortteja käytetty , joista 123 kertaa
- 91 kertaa uimahallin 10 kerran sarjalippu
- 19 kertaa kansalaisopiston kurssimaksu
- 7 kertaa kirjaston palveluja
- 1 kertaa musiikkiopiston kurssimaksu
- 5 kertaa MLL Lapuan yhdistyksen tapahtumassa

Kaikukorttitoiminta on saanut positiivista palautetta kaikilta toimijoilta. Korttien jakaminen ja käyttö ollut tasaista koko pilottikauden ajan.

Kaikukorttitoimintaan on tulossa seuraavia päivityksiä ja muutoksia:

- Kortinhaltijan mukana palvelua voivat käyttää myös alle 18-vuotiaat lapset ja lapsenlapset
- ennen ikäraja 16 vuotta, päivitys painetaan uusiin kortteihin
- Mobiili-Kaikukortti työn alla, valmistunee 2025
- OmaKaiku (käyttäjä voi seurata omaa Kaikukortin käyttöään) tulossa 2025
- Kumppanuussitoumukset allekirjoitettava uudelleen (tietosuojasyyt)

Vuonna 2024 Kaikukeskus on laskuttanut 144,89 €, joka kustannettu hyte-työn budjetista. Korttien painatuskustannuksista vastasi Etelä-Pohjanmaan hva. Lapuan kaupunki vastasi tiedotus- ja markkinointimateriaalin kustannuksista.

Vuoden 2025 Kaikukeskuksen laskuttama osuus Kaikukantapalveluista on arvion mukaan 270 €. Kustannusten nousu johtuu lisääntyneistä it-kuluista (Mobiilikaikukortti, Omakaiku) Kaikukeskus hinnoittelee kunnan väkiluvun mukaan, maksajina kaikki osallistuvat kunnat sekä hyvinvointialueet.

Muita kiinteitä kustannuksia ovat kohteiden ilmaistarjonnalla korvautuvat asiakasmaksut (esim. uimahallin asiakasmaksut, kansalaisopiston kurssimaksut jne). Koska Kaikukortteja jaetaan heille, joille palveluiden käyttäminen ei olisi kustannussyistä muuten mahdollista, ovat asiakkaat sellaisia jotka eivät muuten palveluita käyttäisi ollenkaan. Jokainen toimija voi tehdä oman harkintansa mukaisia rajauksia siihen, kuinka laajasti palvelut ovat Kaikukortin piirissä. Muita kuluja ei käytännössä synny tai ne ovat pieniä (esim. mainosmateriaalit, paperisten kumppanuussopimusten lähetyskulut). Toiminta on osa jakajatahojen muuta toimintaa. Koordinaatio on osa muuta hyte-toimintaa.

Kaikukorttitoiminnan vastuuhenkilönä toimii Lapuan kaupungin hyvinvointikoordinaattori.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta:

17/2024

32 ( 46)

<!-- image -->

## Lapuan kaupunki

## Kaupunginhallitus

- 1) esittää kaupunginhallitukselle, että Lapuan kaupunki jatkaa mukana Kaikukorttitoiminnassa toistaiseksi tammikuun 2025 alusta.
- 2) päättää, että uusien kaikukortti-palveluntarjoajien kanssa sovitaan tarkemmin toiminnan sisällöistä.
- 3) päättää, että kaikukorttitoiminnan vastuuhenkilönä toimii Lapuan kaupungin hyvinvointikoordinaattori.

## Päätös

Hyvinvointilautakunta kuuli hyvinvointikoordinaattori Riina Turjaa asiassa ja hyväksyi sivistys- ja hyvinvointijohtajan ehdotuksen.

## Kaupunginhallitus, 21.11.2024, § 335

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää, että Lapuan kaupunki jatkaa mukana Kaikukorttitoiminnassa vuoden 2025 alusta alkaen toistaiseksi.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

17/2024

33 ( 46)

<!-- image -->

## § 336

## Kaupungintalon henkilöstön lomien keskittäminen ajalla 23.12.2024 - 6.1.2025

LAPDno-2024-830

Kaupungintalon henkilöstön vuosilomia on perusteltua keskittää virallisten pyhäpäivien ympärille, koska asiakkaita tällöin käy hyvin vähän.

Erityisesti joulunaikana asiakkaita on tavallista vähemmän. Tänä vuonna joulu ajoittuu siten, että on tarkoituksenmukaista pitää kaupungintalon asiakaspalvelu sekä kaupungin puhelinvaihde suljettuina ajalla 23.12.2024 - 6.1.2025.

Kaupungintalon asiakaspalvelun ja puhelinvaihteen ollessa suljettuna kuntalaiset voivat hoitaa asiansa paikalla olevien viran- ja toimenhaltijoiden avustuksella.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää, että Lapuan kaupungintalon asiakaspalvelu ja puhelinvaihde pidetään suljettuina ajalla 23.12.2024 - 6.1.2025.

Kyseisinä aikoina kuntalaisten palvelut hoidetaan paikalla olevien viran- ja toimenhaltijoiden avustuksella.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

## Lapuan kaupunki

Kaupunginhallitus

<!-- image -->

17/2024

34 ( 46)

<!-- image -->

## Lapuan kaupunki

Kaupunginhallitus

## Hyvinvointilautakunta, § 142,14.11.2024 Kaupunginhallitus, § 337, 21.11.2024

§ 337

Valtuustoaloite / Lasten ja nuorten harrastustoimintaan käytettävien tilavuokrien kohtuullistamisesta oman kaupungin seurojen harrastajille

LAPDno-2024-386

## Hyvinvointilautakunta, 14.11.2024, § 142

Valmistelijat / lisätiedot: Niko Savinainen niko.savinainen@lapua.fi Liikunta- ja nuorisotoimenpäällikkö

1 Valtuustoaloite / Lasten ja nuorten harrastustoimintaan käytettävien tilavuokrien kohtuullistamisesta oman kaupungin seurojen harrastajille.pdf

Kaupunginhallitus on kokouksessaan 22.4.2024 keskustellut ja linjannut, että lasten ja nuorten liikuntapaikkamaksuja käsitellään syksyn 2024 valtuuston talousarvioseminaarissa.

Riitta Kangasluoman ja 11 muun valtuutetun 29.4.2024 jättämässä valtuustoaloitteessa ehdotetaan lasten ja nuorten harrastustoimintaan käytettävien tilavuokrien kohtuullistamista oman kaupungin seurojen harrastajille.

Valtuustoaloitteessa esitetään huoli lasten ja nuorten harrastustoiminnan kustannuksista ja esitetään toimenpiteitä tilavuokrien kohtuullistamiseksi oman kaupungin seurojen harrastajille. Aloitteessa korostetaan kaupungin roolia hyvinvoinnin edistäjänä ja tuodaan esiin huoli perheiden taloudellisesta tilanteesta harrastuskustannusten noustessa. Aloitteessa todetaan harrastustoiminnasta pois jäämisen olevan merkittävä syrjäytymisriski.

Hyvinvointilautakunta on käsitellyt talousarvioseminaarin keskusteluiden sekä valtuustoaloitteessa esiin tulleiden näkökulmien pohjalta liikuntatoimen asiakasmaksujen uudistamista kokouksessaan 14.11.2024. Uudet asiakasmaksut tulevat voimaan 1.1.2025 alkaen.

Hinnoittelun uudistamisessa on pyritty kiinnittämään erityistä huomiota kaupungin eri liikuntatilojen väliseen yhdenvertaisuuteen ja hintojen kohtuullisuuteen. Esimerkiksi pienten koulujen liikuntasalien juniorien harjoitusvuorojen hinnat on yhdenmukaistettu vastaamaan kaupungin omaa juniorien kertamaksutasoa, joka on käytössä esimerkiksi Virkistysuimala Sateenkaaressa (4 euroa).

Tuoreen tutkimustiedon mukaan (Liikunta &amp; Tiede 2/2024) kunnat subventoivat merkittävien liikuntapaikkojen käyttöä keskimäärin 60-80 prosenttia vuotuisista

Liitteet

17/2024

35 ( 46)

<!-- image -->

## Lapuan kaupunki

## Kaupunginhallitus

kokonaiskustannuksista. Pienemmissä sisäliikuntatiloissa, kuten koulujen liikuntasaleissa, subventio on ollut tätäkin korkeampi, jopa 100 prosenttia erityisesti juniorien osalta.

Hinnoittelumuutokset kattavat kaikki keskeiset liikuntatilat:

- Urheilutalon ja Ritavuoren salien juniorien harjoitusvuorojen hinnat laskevat
- Koulujen liikuntasalien juniorivuorot hinnoitellaan 4 euroon tunnilta (aiemmin 5 euroa)
- Patruuna Areenan ja jäähallin juniorivuoroille on määritelty omat edulliset hintakategoriansa

Lisäksi Lapuan kaupungin kasvatuksen, koulutuksen ja vapaa-ajan toimiala on päättänyt ottaa vastuulleen 1.9.2024 voimaan tulleen arvonlisäverokannan korotuksen 24 prosentista 25,5 prosenttiin, eikä sitä siirretä asiakashintoihin.

Kokonaisuutena hinnoittelumuutoksen ennustetaan laskevan talousarvioennusteen tuloja noin 40.000 euroa vuositasolla. Tämä osoittaa kaupungin vahvan sitoutumisen lasten ja nuorten harrastustoiminnan tukemiseen liikuntalain (390/2015) 5 §:n mukaisesti.

Uusi hinnoittelu vastaa valtuustoaloitteessa esitettyihin huoliin harrastamisen kustannuksista ja toteuttaa tavoitetta tukea erityisesti paikallisten seurojen junioritoimintaa. Hinnoittelua tullaan seuraamaan ja arvioimaan säännöllisesti yhteistyössä seurojen kanssa.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta:

- 1) on käsitellyt valtuuston talousarvioseminaarin keskusteluiden sekä valtuustoaloitteessa esiin tulleiden näkökulmien pohjalta liikuntatoimen asiakasmaksujen uudistamista kokouksessaan 14.11.2024. Uudet asiakasmaksut tulevat voimaan 1.1.2025 alkaen.
- 2) esittää asian kaupunginhallitukselle ja edelleen kaupunginvaltuustolle vastauksena aloitteeseen
- 3) esittää kaupunginhallitukselle, että se esittää kaupunginvaltuustolle, että aloite katsotaan loppuunkäsitellyksi

## Päätös

Hyvinvointilautakunta hyväksyi sivistys- ja hyvinvointijohtajan ehdotuksen.

17/2024

36 ( 46)

<!-- image -->

## Lapuan kaupunki

Kaupunginhallitus

1 Valtuustoaloite / Lasten ja nuorten harrastustoimintaan käytettävien tilavuokrien kohtuullistamisesta oman kaupungin seurojen harrastajille.pdf

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

1.  merkitä selvityksen tiedokseen ja esittää selvityksen kaupunginvaltuustolle vastauksena valtuustoaloitteeseen.
2.  esittää kaupunginvaltuustolle, että valtuustoaloite katsotaan loppuunkäsitellyksi.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

17/2024

37 ( 46)

<!-- image -->

## § 338

## Kaupunginvaltuuston päätökset 11.11.2024 laillisuuden tarkastus ja täytäntöönpano

LAPDno-2024-105

Valmistelija / lisätiedot: Minna Kangasluoma minna.kangasluoma@lapua.fi Hallintopäällikkö

Kuntalain 96 §:n mukaan "Jos kunnanhallitus katsoo, että valtuuston päätös on syntynyt virheellisessä järjestyksessä taikka että valtuusto on ylittänyt toimivaltansa tai että päätös on muuten lainvastainen, kunnanhallituksen on jätettävä päätös täytäntöön panematta. Asia on viipymättä saatettava valtuuston uudelleen käsiteltäväksi."

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus toteaa, ettei sillä ole huomautettavaa kaupunginvaltuuston 11.11.2024 tekemien päätösten laillisuudesta.

Päätösten täytäntöönpanemiseksi kaupunginhallitus päättää seuraavaa:

§ 74 Rakennusjärjestyksen uudistaminen 1.1.2025 alkaen.

Päätöksestä ilmoitetaan kaupunginjohtajalle, tekniselle Kaupunginjohtajan ehdotus: johtajalle, rakennustarkastajalle, ympäristölautakunnalle, hallintosihteerille.

§ 75 Tuloveroprosentin vahvistaminen vuodelle 2025

Päätöksestä ilmoitetaan Verohallinnolle ja Kaupunginjohtajan ehdotus: talouspäällikölle.

§ 76 Kiinteistöveroprosenttien määrääminen vuodelle 2025

Päätöksestä ilmoitetaan Verohallinnolle ja Kaupunginjohtajan ehdotus: talouspäällikölle.

§ 77 Lapuan kaupungin talouden toteutumaraportti 1.1.-30.9.2024 (3. osavuosikatsaus).

Päätöksestä ilmoitetaan  talouspäällikölle ja Kaupunginjohtajan ehdotus: toimialojen päälliköille.

§ 78 Konserniohjaus / raportti valtuustolle konserniyhtiöiden tavoitteiden toteutumisesta ja taloudellisesta tilanteesta.

Päätöksestä ilmoitetaan kaupunginjohtajalle ja Kaupunginjohtajan ehdotus: talouspäällikölle.

§ 79 Lapuan kaupungin elinkeino-ohjelma 2024-

Päätöksestä ilmoitetaan kaupunginjohtajalle, Invest Kaupunginjohtajan ehdotus: Lapuan toimitusjohtajalle.

## Lapuan kaupunki

Kaupunginhallitus

17/2024

38 ( 46)

<!-- image -->

## Lapuan kaupunki

Kaupunginhallitus

§ 80 Maahanmuuttokoordinaattorin määräaikaisen viran perustaminen ja täyttölupa. Päätöksestä ilmoitetaan kaupunginjohtajalle, Kaupunginjohtajan ehdotus: hallintopäällikölle, henkilöstöpäällikölle, talouspäällikölle, toimistosihteerille ja palkkahallinnolle.

§ 81 Ilmoitusasiat

Päätös ei edellytä erillistä täytäntöönpanoa.

Kaupunginjohtajan ehdotus:

§ 82 Muut asiat

Päätös ei edellytä erillistä täytäntöönpanoa.

Kaupunginjohtajan ehdotus:

## Päätös

Kaupunginhallitus hyväksyi kaupunginjohtajan ehdotukset.

17/2024

39 ( 46)

<!-- image -->

## § 339

## Lautakuntien ja toimikuntien pöytäkirjajäljennökset

Lapuan kaupungin hallintosäännön 5 luvun 31 §:n mukainen ilmoitus (ottokelpoisen päätöksen ilmoittaminen) seuraavien lautakuntien ja toimikuntien päätöksistä:

1.  Tekninen lautakunta 12.11.2024 kokouksestaan.
2.  Hyvinvointilautakunta 14.11.2024 kokouksestaan.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee päätökset tiedokseen.

## Päätös

Kaupunginhallitus merkitsi päätökset tiedokseen.

<!-- image -->

17/2024

40 ( 46)

<!-- image -->

## § 340

## Kuntayhtymien ja hyvinvointialueen pöytäkirjat/esityslistat

Seuraavat kuntayhtymät ja hyvinvointialue ovat lähettäneet jäljennöksen hallituksensa /-valtuustonsa pöytäkirjasta/esityslistasta:

1.  Etelä-Pohjanmaan hyvinvointialueen aluevaltuuston 28.10.2024 kokouksen pöytäkirja.
2.  Kuntayhtymä Kympin yhtymähallituksen 8.11.2024 kokouksen pöytäkirja.
3.  Etelä-Pohjanmaan hyvinvointialueen aluehallituksen 11.11.2024 kokouksen pöytäkirja.
4.  Etelä-Pohjanmaan liiton maakuntahallituksen 18.11.2024 kokouksen esityslista.
5.  Etelä-Pohjanmaan hyvinvointialueen aluevaltuuston 18.11.2024 kokouksen esityslista.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee pöytäkirjat ja esityslistat tiedokseen.

## Päätös

Kaupunginhallitus merkitsi pöytäkirjat ja esityslistat tiedokseen.

<!-- image -->

17/2024

41 ( 46)

<!-- image -->

## § 341

## Ilmoitusasiat

## Kaupunginhallituksen tiedoksi esitetään seuraavaa:

- .  Lakeuden jätelautakunnan pöytäkirja 30.10.2024.

## Suomen Kuntaliiton ja Kunta- ja hyvinvointialuetyönantajat KT:n yleiskirjeet:

- Kuntaliiton ja Hyvilin tilannekuvakysely yhdyspinnoista 11/2024.
- Kuntaliiton jäsenkirje / Sidosyksikkösääntelystä tarvitsee keskustella - nyt!
- Kuntaliiton yleiskirje / Kaupunginorkesterien soitin- ja pukukorvaukset sekä mediapalkkiot 1.12.2024 lukien.

Yleiskirjeet lutettavissa www.kt.fi/yleiskirjeet

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee edellä mainitut tiedokseen.

## Päätös

Kaupunginhallitus merkitsi ilmoitusasiat tiedokseen.

<!-- image -->

17/2024

42 ( 46)

<!-- image -->

## § 342

## Muut asiat

Lapuan kaupunki Kaupunginhallitus

1.  Pohjanmaan vesi ja ympäristö ry:n sääntömääräinen syyskokous 21.11.2024 klo 9.30. Valtakirja on annettu Lapuan kaupungin edustajalle.
2.  Edustukset

## Päätös

1.  Pohjanmaan vesi ja ympäristö ry:n sääntömääräinen syyskokous 21.11.2024 klo 9.30. Kaupunginhallitus on 22.5.2023 § 177 valinnut Pohjanmaan vesi ja ympäristö ry: n yhtiökokousedustajaksi teknisen johtajan ja varaedustajaksi ympäristöinsinöörin. Valtakirja on annettu Lapuan kaupungin edustajalle.
2.  Edustukset

Aaro Vuorimaan euroopanmestaruus- mitalikahvit 21.11.2024. Tilaisuuteen osallistuu kaupunginjohtaja Satu Kankare. Kobrien koripallo-otteluisännyyspeli 6.12.2024. Osallistujat sovitaan myöhemmin. Hohenlockstedtin kunnan paikallishallinnon edustajien vierailu Lapuan kaupungilla Kankare sekä erikseen sovitut Lapuan kaupungin hallituksen ja puheenjohtajiston

22.11.2024 -  25.11.2024 välisenä aikana. Kaupunkia edustavat kaupunginjohtaja Satu jäsenet.

<!-- image -->

## Lapuan kaupunki

Kaupunginhallitus

## Muutoksenhakukielto

§321, §322, §323, §324, §329, §333, §334, §336, §337, §338, §339, §340, §341, §342

## Muutoksenhakukielto

## Oikaisuvaatimus- ja valituskielto

- Tähän päätökseen, joka koskee vain valmistelua ja täytäntöönpanoa, ei saa hakea muutosta. (Kuntalaki 136 §)
- Tähän päätökseen, joka koskee hankintaoikaisua, ei saa hakea muutosta. (Hankintalaki 135 §)
- Tähän päätökseen, jolla on päätetty olla käyttämättä etuosto-oikeutta, ei saa hakea muutosta. (Etuostolaki 22 § 3 mom.)
- Tähän oikaisuvaatimuksen johdosta annettuun päätökseen, joka koskee verotusta, ei saa hakea muutosta (Veronkantolain 51 §:n 1 mom. ja 50 §:n 7 mom.)

<!-- image -->

## Lapuan kaupunki

## Kaupunginhallitus

## Oikaisuvaatimus

§325, §326, §327, §328, §330, §331, §332, §335

## Oikaisuvaatimusohje

## Muutoksenhakuohje Oikaisuvaatimus

Jos olet tyytymätön päätökseen, voit vaatia siihen oikaisua Lapuan kaupunginhallitukselta eli tehdä siitä oikaisuvaatimuksen.

Lapuan kaupunginhallituksen yhteystiedot: Lapuan kaupunginhallitus Käynti- ja postiosoite: Valtuustontie 8, 62100 Lapua Puhelin: 06 438 4111 (vaihde) sähköposti: kirjaamo@lapua.fi

Oikaisuvaatimuksen voi tehdä sekä tarkoituksenmukaisuus- että laillisuusperusteella, eli jos katsot päätöksen olevan epätarkoituksenmukainen tai että

-         päätös on syntynyt virheellisessä järjestyksessä
-         päätöksen tehnyt viranomainen on ylittänyt toimivaltansa
-         tai päätös on muuten lainvastainen.

Voit tehdä oikaisuvaatimuksen, jos olet kunnan jäsen. Asianosaisena voit tehdä oikaisuvaatimuksen kunnan jäsenyydestä riippumatta, jos päätös kohdistuu sinuun tai se vaikuttaa välittömästi oikeuksiisi, velvollisuuksiisi tai etuihisi.

## Oikaisuvaatimuksen toimittaminen

Toimita oikaisuvaatimus 14 päivän kuluessa päätöksen tiedoksisaannista. Tiedoksisaantipäivää ei lueta oikaisuvaatimusaikaan. Oikaisuvaatimus on tehtävä viimeistään määräajan viimeisenä päivänä. Myöhässä tullutta oikaisuvaatimusta ei tutkita.

Kunnan jäsenen katsotaan saaneen tiedon päätöksestä seitsemän päivän kuluttua siitä, kun pöytäkirja on nähtävänä Lapuan kaupungin internet-sivulla.

Asianosaisen katsotaan saaneen tiedon päätöksestä, jollei muuta näytetä, seitsemän (7) päivän kuluttua kirjeen lähettämisestä, kolmen (3) päivän kuluttua sähköisen viestin lähettämisestä tai saantitodistuksen osoittamana aikana/erilliseen tiedoksiantotodistukseen merkittynä aikana.

Voit toimittaa oikaisuvaatimuksen sähköpostilla, postittamalla, tuomalla sen Lapuan kaupungintalon seinässä olevaan postilaatikkoon tai henkilökohtaisesti Lapuan kaupungintalon kirjaamoon. Oikaisuvaatimusasiakirjat on toimitettava oikaisuvaatimusviranomaiselle viimeistään oikaisuvaatimusajan viimeisenä päivänä ennen viraston aukioloajan päättymistä.

<!-- image -->

17/2024

45 ( 46)

<!-- image -->

Lapuan kaupunki

Kaupunginhallitus

Jos viimeinen palautuspäivä osuu viikonlopulle tai pyhäpäiväksi, voit toimittaa oikaisuvaatimuksen vielä seuraavana arkipäivänä.

Tee oikaisuvaatimus kirjallisena ja kerro siinä mitä muutoksia haluat päätökseen ja millä perusteella. Jos sinulla on vaatimustasi tukevia asiakirjoja, liitä ne oikaisuvaatimukseen mukaan. Lopuksi ilmoita yhteystietosi ja kotikuntasi ja allekirjoita oikaisuvaatimus. Sähköistä asiakirjaa ei tarvitse allekirjoittaa, mutta siitä on käytävä ilmi lähettäjän tiedot. Jos käytät laillista edustajaa, oikaisuvaatimuksessa tulee olla myös edustajan vastaavat tiedot.

Oikaisuvaatimus toimitetaan aina omalla vastuulla.