<!-- image -->

Lapuan kaupunki

Tarkastuslautakunta

Aika 08.05.2025, klo 17:00 - 19:33

Paikka Kaupungintalo, kaupunginhallituksen kokoushuone

## Käsitellyt asiat

## § 29 Kokouksen laillisuus ja päätösvaltaisuus § 30 Pöytäkirjan tarkastaminen § 31 Tilintarkastuksen loppuraportti vuoden 2024 tilintarkastuksesta § 32 Vuoden 2024 tilinpäätös / Tilinpäätöksen hyväksyminen ja vastuuvapauden myöntäminen tilivelvollisille § 33 Henkilöstökertomus 2024 § 34 Lapuan kaupungin hyvinvointikertomus 2021 - 2025 § 35 Kestävän kehityksen ohjelman seurantaraportti vuodelta 2024 § 36 Vuoden 2024 arviointikertomus § 37 Muut asiat

## Lisäpykälät

## § 38 Kookinkallion kaupan arviointi

Pöytäkirja

08.05.2025

6/2025

1 (

20)

<!-- image -->

Lapuan kaupunki

Tarkastuslautakunta

Saapuvilla olleet jäsenet

Markku Keskikallio, puheenjohtaja Hanna Peräaho, 1. varapuheenjohtaja Nina Aila Kari Nirha Jukka Tauriainen

Muut saapuvilla olleet Essi Koivisto, sihteeri

Elina Pesonen, KPMG Oy Ab, poistui 17:42

Allekirjoitukset

Markku Keskikallio Puheenjohtaja Essi Koivisto Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 13.05.2025 klo 13:32. Allekirjoituksen oikeellisuuden voi todentaa kirjaamosta.

Pöytäkirjan tarkastus

Pöytäkirja on tarkastettu ja hyväksytty

14.05.2025 14.05.2025

Kari Nirha Nina Aila

Pöytäkirjan nähtävänäolo Lapuan kaupungin verkkosivuilla 14.5.2025

Pöytäkirja

08.05.2025

6/2025

2 (

20)

<!-- image -->

## § 29

## Kokouksen laillisuus ja päätösvaltaisuus

Tarkastuslautakunnan kokousmenettelyssä noudatetaan hallintosäännön määräyksiä. Kutsun antaa puheenjohtaja ja siinä on ilmoitettava kokouksen aika ja paikka sekä käsiteltävät asiat. Tarkastuslautakunnan kokous on päätösvaltainen, kun enemmän kuin puolet jäsenistä on saapuvilla. Asiasta päätetään puheenjohtajan selostuksen pohjalta.

Hallintosäännön mukaan lautakunnan kokouksissa tilintarkastajalla on läsnäolo- ja puheoikeus.

Kaupunginhallitus ei voi määrätä edustajaansa lautakunnan kokouksiin.

## Ehdotus

## Puheenjohtajan ehdotus:

Tarkastuslautakunnan kokous todetaan lailliseksi ja päätösvaltaiseksi.

## Päätös

Kokous todettiin lailliseksi ja päätösvaltaiseksi.

<!-- image -->

<!-- image -->

## Lapuan kaupunki Tarkastuslautakunta

## § 30

## Pöytäkirjan tarkastaminen

Hallintosäännön mukaan pöytäkirjan kirjoittaa puheenjohtajan johdolla pöytäkirjanpitäjä. Pöytäkirjan allekirjoittaa puheenjohtaja ja varmentaa pöytäkirjanpitäjä.

Pöytäkirja tarkastetaan lautakunnan päättämällä tavalla.  Pöytäkirjan tarkastaminen tapahtuu sähköisellä allekirjotuksella.

## Ehdotus

## Puheenjohtajan ehdotus:

Puheenjohtaja ehdottaa, että pöytäkirja tarkastetaan ja allekirjoitetaan sähköisesti. Pöytäkirjan tarkastajaksi valitaan tarkastuslautakunnan jäsenet

## Päätös

Päätettiin ehdotuksen mukaisesti. Pöytäkirjantarkastajiksi valittiin Kari Nirha ja Nina Aila

<!-- image -->

<!-- image -->

## § 31

## Tilintarkastuksen loppuraportti vuoden 2024 tilintarkastuksesta

LAPDno-2025-488

Lapuan kaupungin päävastuullinen tilintarkastaja Elina Pesonen esittelee Lapuan kaupungin tilintarkastuksen 2024 loppuraportin.

## Ehdotus

Puheenjohtaja ehdottaa, että tarkastuslautakunta merkitsee loppuraportin tiedoksi.

## Päätös

Merkittiin tilintarkastuksen loppuraportti tiedoksi.

<!-- image -->

Lapuan kaupunki Tarkastuslautakunta

<!-- image -->

## Kaupunginhallitus, § 102,31.03.2025

Tarkastuslautakunta, § 32, 08.05.2025

§ 32

Vuoden 2024 tilinpäätös / Tilinpäätöksen hyväksyminen ja vastuuvapauden myöntäminen tilivelvollisille

LAPDno-2024-970

## Kaupunginhallitus, 31.03.2025, § 102

Valmistelijat / lisätiedot:

Anne Marjamäki, Talouspäällikkö, anne.marjamaki@lapua.fi

Kuntalain 113 §:n mukaan kunnan tilikausi on kalenterivuosi. Kunnanhallituksen on laadittava tilikaudelta tilinpäätös tilikautta seuraavan vuoden maaliskuun loppuun mennessä ja annettava se tilintarkastajien tarkastettavaksi. Tilintarkastajien on tarkastettava tilinpäätös toukokuun loppuun mennessä. Kunnanhallituksen on saatettava tilinpäätös tilintarkastuksen jälkeen valtuuston käsiteltäväksi. Valtuuston on käsiteltävä tilinpäätös kesäkuun loppuun mennessä.

Kunnan tilinpäätökseen kuuluvat tase, tuloslaskelma, rahoituslaskelma ja niiden liitteenä olevat tiedot sekä talousarvion toteutumisvertailu ja toimintakertomus. Tilinpäätöksen allekirjoittavat kunnanhallituksen jäsenet ja kunnanjohtaja.

Lisäksi kunnan, joka tytäryhteisöineen muodostaa kuntakonsernin, tulee laatia ja sisällyttää tilinpäätökseensä konsernitilinpäätös

## Lapuan kaupungin talous vuonna 2024

Lapuan kaupungin vuoden 2024 talous oli ennakoitua parempi, ja viides peräkkäinen ylijäämäinen tilikausi saavutettiin. Vuosi 2024 oli Lapuan kaupungille taloudellisesti tasapainoinen, vaikka alkuperäisten talousarvioennusteiden mukaan tilikauden odotettiin päättyvän alijäämäisenä. Talousarviossa varauduttiin 1,9 miljoonan euron alijäämään, mutta tilikausi päättyi 0,6 miljoonan euron ylijäämään. Tämä positiivinen kehitys johtui ensisijaisesti kunnallisverotulojen odotettua paremmasta kertymästä (+1,2 miljoonaa euroa) sekä toimintakulujen maltillisesta kasvusta (+1,2%) , joka jäi 1 miljoonaa euroa budjetoitua alhaisemmaksi. Myös lainojen korkokulut jäivät odotettua pienemmiksi, sillä korkotaso laski hieman vuoden 2024 aikana.

Lapuan kaupungin toimintatuotot vuonna 2024 olivat 11 miljoonaa euroa ja toimintakulut 47,7 miljoonaa euroa. Verotulot muodostivat 31,2 miljoonaa euroa kaupungin tuloista, ja ne ylittivät alkuperäisen talousarvion ennusteen 0,9 miljoonalla eurolla. Kunnallisverotuotot kasvoivat 0,1 % verrattuna edelliseen vuoteen ja olivat 25,36 miljoonaa euroa. Kiinteistöverotuotot (3,34 milj. euroon) nousivat 2,1 % , mutta yhteisöverotuotot (2,51 milj. euroon) laskivat 15,9 %  talouskasvun hidastumisen ja yritysten heikentyneiden tulosten vuoksi.

<!-- image -->

Valtionosuuksia kertyi 13,89 miljoonaa euroa, mikä oli noin 2 miljoonaa euroa (-13 %) vähemmän kuin vuonna 2023. Tämä johtui sote-uudistuksen vaikutuksista.

Kaupungin vuosikate oli 7,5 miljoonaa euroa, mikä heikkeni 32,7 % edellisvuoteen verrattuna (vuonna 2023: 11,1 milj. euroa). Vuosikate kattoi kuitenkin poistot (6,9 milj. euroa), mikä osoittaa kaupungin talouden olevan kestävällä pohjalla.

Vuoden 2024 nettoinvestoinnit olivat yhteensä 6,9 miljoonaa euroa. Investointien tulorahoitus oli 107 %, mikä tarkoittaa, että investoinnit voitiin kattaa tulorahoituksella.

Lapuan kaupungin lainamäärä kasvoi 1,2 miljoonalla eurolla vuoden aikana ja oli vuoden lopussa 64,3 miljoonaa euroa, mikä tarkoittaa noin 4 583 euroa per asukas. Korkokulut olivat noin 1,4 miljoonaa euroa, mikä oli 0,18 miljoonaa euroa ennakoitua vähemmän. Lainojen korkokulut kuitenkin kasvoivat edellisvuoteen verrattuna 0,3 milj. euroa.

Lapuan kaupungin tase on vahva, ja vuoden 2024 lopussa kertynyttä ylijäämää oli 27,4 miljoonaa euroa. Tämä tarkoittaa, että kaupunki on viime vuosina pystynyt keräämään merkittävän taloudellisen puskurin, joka antaa joustoa tulevien vuosien taloushaasteisiin. Ylijäämän ansiosta kaupungilla on resursseja sopeuttaa toimintojaan hallitusti.

## Konsernin talous vuonna 2024

Lapuan kaupungin tilinpäätökseen sisältyy myös konsernitilinpäätös, joka kuvaa kaupungin ja sen tytäryhtiöiden sekä kuntayhtymien taloudellista kokonaistilannetta. Vuoden 2024 aikana konsernin taloudessa tapahtui merkittäviä muutoksia, mutta kokonaisuutena konsernin talous pysyi tasapainossa.

Konsernin toimintatuotot olivat 27,6 miljoonaa euroa (vuosi 2023: 27 miljoonaa euroa). Toimintakulut olivat 60,7 miljoonaa euroa (vuosi 2024: 58,7 miljoonaa euroa). Toimintakate oli -33 miljoonaa euroa (vuosi 2023: -31,7 miljoonaa euroa).

Konsernin vuosikate oli 9,8 miljoonaa euroa (vuosi 2023: 14,2 miljoonaa euroa) eli 698 euroa asukas (vuosi 2023: 1012 euroa). Tilikauden ylijäämä oli 0,4 miljoonaa euroa, kun se vuonna 2023 oli 4,6 miljoonaa euroa.

Konsernin nettoinvestoinnit olivat 11 miljoonaa euroa (vuosi 2023: 10,4 miljoonaa euroa), josta kaupungin nettoinvestoinnit olivat 6,9 miljoonaa euroa. Konsernin kokonaislainamäärä oli vuoden lopussa 100,6 miljoonaa euroa, mikä tarkoittaa 7 172 euroa per asukas.  Konsernin suhteellinen velkaantuneisuus oli 168%.

Konsernitaseen edellisten tilikausien ja tilikauden kertynyt kirjanpidollinen ylijäämä oli vuoden lopussa 30,4 miljoonaa euroa (vuosi 2023: 30,3 miljoonaa euroa).

Tilinpäätöskirja 2024, oheismateriaalina.

## Ehdotus

Esittelijä: Satu Kankare, Kaupunginjohtaja

<!-- image -->

## Lapuan kaupunki Tarkastuslautakunta

## Kaupunginjohtajan ehdotus:

Kaupunginhallitus päättää

1. allekirjoittaa vuoden 2024 tilinpäätöksen ja jättää sen tilintarkastajan tarkastettavaksi.
2. esittää, että tilikauden ylijäämä 636.262,11 euroa siirretään taseen omaan pääomaan tilikauden yli-/alijäämätilille.
3. saattaa tilinpäätöksen tarkastuslautakunnan valmistelun jälkeen edelleen kaupunginvaltuuston käsiteltäväksi.
4. valtuuttaa talouspäällikön tekemään tilinpäätökseen teknisluonteisia korjauksia ja tarkistuksia, liitetietojen täydennyksiä sekä muutoksia konsernitilinpäätöksen tietoihin.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Tarkastuslautakunta, 08.05.2025, § 32

Kuntalain 125 §:n mukaan on tilintarkastajan annettava valtuustolle kultakin tilikaudelta kertomus, jossa esitetään tarkastuksen tulokset.

Kertomuksessa on myös esitettävä, onko tilinpäätös hyväksyttävä ja voidaanko toimielimen jäsenille ja asianomaisen toimielimen tehtäväalueen johtaville viranhaltijoille myöntää vastuuvapaus.

Kuntalain 121 §:n mukaan on tarkastuslautakunnan valmisteltava valtuuston päätettävät hallinnon ja talouden tarkastusta koskevat asiat ja 125 §:n mukaan valtuusto hyväksyessään tilinpäätöksen päättää myös vastuuvapauden myöntämisestä tilivelvollisille.

## Ehdotus

Puheenjohtaja ehdottaa, että tarkastuslautakunta päättää

- merkitä tiedoksi tilintarkastuskertomuksen vuodelta 2024.
- saattaa vuoden 2024 tilintarkastuskertomuksen kaupunginvaltuustolle tiedoksi
- tilinpäätöksen hyväksymisestä ja vastuuvapauksien myöntämisestä hallintoa ja taloutta hoitaneille toimielinten jäsenille ja tehtäväalueiden viranhaltijoille tilikaudelta 1.1.-31.12.2024.

## Päätös

-          päätettiin merkitä tiedoksi tilintarkastuskertomus vuodelta 2024.
-          päätettiin saattaa vuoden 2024 tilintarkastuskertomus kaupunginvaltuustolle tiedoksi. Tilintarkastuskertomuksella on esitetty lisätieto koskien Kookinkallion kiinteistökauppaa. Tilintarkastuskertomus on esitetty pöytäkirjan liitteenä.

<!-- image -->

Lapuan kaupunki

Tarkastuslautakunta

Pöytäkirja

08.05.2025

-          päätettiin esittää valtuustolle, että vuoden 2024 tilinpäätös hyväksytään
-          päätettiin esittää valtuustolle, että hallintoa ja taloutta hoitaneille toimielinten jäsenille ja tehtäväalueiden johtaville viranhaltijoille myönnetään vastuuvapaus tilikaudelta 1.1.-31.12.2024 lukuunottamatta alla lueteltuja toimielinten jäseniä ja viranhaltijoita, joille vastuuvapautta ei tule myötää Kookinkallion kiinteistökaupassa tehdyn hankintalain noudattamatta jättämisen vuoksi:

Kaupunginjohtaja Satu Kankare Tekninen johtaja Mirva Korpi Kaupungingeodeetti Markku Turja Kaupunginhallituksen puheenjohtaja Kai Pöntinen Kaupunginhallituksen I varapuheenjohtaja Pekka Kivisaari Kaupunginhallituksen II varapuheenjohtaja Riitta Kangasluoma Kaupunginhallituksen jäsen Ritva-Leena Heikkinen Kaupunginhallituksen jäsen Pekka Hella Kaupunginhallituksen jäsen Jenni Huttunen Kaupunginhallituksen jäsen Hanna-Maria Kortesoja Kaupunginhallituksen jäsen Helena Lahtinen Kaupunginhallituksen jäsen Sari Oja-Lipasti Kaupunginhallituksen jäsen Esa Rintala Kaupunginhallituksen jäsen Marcus Toppari

-          Tarkastuslautakunta toimittaa kiinteistökaupan epäselvyyksistä kaupunginvaltuustolle erillisen lausunnon

<!-- image -->

## Lapuan kaupunki Tarkastuslautakunta

## Henkilöstöjaosto, § 16,11.03.2025 Kaupunginhallitus, § 103,31.03.2025 Tarkastuslautakunta, § 33, 08.05.2025

§ 33

Henkilöstökertomus 2024

LAPDno-2025-291

## Henkilöstöjaosto, 11.03.2025, § 16

Valmistelijat / lisätiedot:

Päivi Luhtala-Sipilä, henkilöstöpäällikkö, paivi.luhtala-sipila@lapua.fi

1 Henkilöstökertomus 2024.pdf

Henkilöstökertomus antaa johdolle ja päättäjille kokonaiskuvan henkilöstövoimavarojen nykytilasta ja kehityssuunnasta. Henkilöstökertomukseen sisältyy yhteisesti kerättäviä ja raportoitavia tunnuslukuja, kuten henkilötyövuosi, henkilöstön ikärakenne, vakinaisen henkilöstön vaihtuvuus ja sairauspoissaolot.

Kokonaishenkilöstömäärä 31.12.2024 oli 585 henkilöä, luvussa eivät ole mukana kansalaisopiston ja musiikkiopiston sivutoimiset tuntiopettajat ja lyhytaikaiset sijaiset. Henkilöstöstä 3,6 % työskenteli hallinnon toimialalla, 73,8 % kasvatuksen, koulutuksen ja vapaa-ajan toimialalla sekä 22,6 % teknisellä toimialalla. Edellisen vuoden lopun tilanteeseen verrattuna kokonaishenkilöstössä oli vähennystä 12 henkilöä. Vakinaista henkilöstöä vuoden lopussa oli 470 ja määräaikaista (sis. sijaiset ja muut määräaikaiset) 115.

Henkilötyövuodet HTV2 kuvaa henkilötyövuosia, joista on vähennetty palkattomat poissaolot. Tämä luku vuonna 2024 oli 576,3, tässä vähennystä edelliseen vuoteen on 32 henkilötyövuotta.

Henkilöstön keski-ikä vuoden lopussa on pysynyt ennallaan edelliseen vuoteen verrattuna ja oli 46,8 vuotta. Koko kunta-alan keski-ikä vuoden 2023 lopussa oli 45,3 vuotta.

Vakinaisen henkilöstön osalta  päättyneitä palvelussuhteita vuoden 2024 aikana oli 43, näistä eläkkeelle siirtymisen vuoksi irtisanoutuneita 22 ja sisäisiä siirtoja 2. Alkaneita vakinaisia palvelussuhteita oli vuoden aikana 26. Kevan tilaston mukaan vuoden 2024 aikana eläkkeelle siirtyi 20 henkilöä, joista vanhuuseläkkeelle siirtyi 16 henkilöä. Eläkkeelle siirtyneiden keski-ikä oli 62,5 vuotta.

Sairauspoissaoloja kertyi vuoden 2024 aikana yhteensä 7 774 kalenteripäivää (sisältää myös tapaturmista johtuvat sairauspoissaolot). Sairauspoissaolot henkilötyövuotta kohti olivat koko kaupungin tasolla 13,5 kalenteripäivää. Edellisenä vuonna vastaava luku oli 14,9 kalenteripäivää, joten vähennystä edelliseen vuoteen verrattuna oli 1,4 kalenteripäivää. Hallinnon toimialalla sairauspoissaolot olivat 3,3 kalenteripäivää

Liitteet

<!-- image -->

## Lapuan kaupunki Tarkastuslautakunta

henkilötyövuotta kohden, kasvatuksen, koulutuksen ja vapaa-ajan toimialalla 12,3 kalenteripäivää ja teknisellä toimialalla 18,5 kalenteripäivää henkilötyövuotta kohden.

Palkattomat poissaolot alenivat edelliseen vuoteen verrattuna 16 %, vuonna 2024 palkattomia poissaoloja oli 10 061 kalenteripäivää.

Henkilöstökustannukset vuonna 2024 olivat yhteensä 29 895 400,98 €, tästä palkkojen ja palkkioiden osuus oli 24 403 148,64 €. Vaikka kunta-alan sopimuskorotukset vuonna 2024 olivat merkittävät, silti henkilöstökustannukset alenivat edelliseen vuoteen verrattuna 0,9 %. Toimenpideohjelman mukaisesti vapautuvien virkojen ja toimien täyttämistä on tarkasteltu kriittisesti.

Uusi työhyvinvointiohjelma tuli voimaan vuoden 2024 alusta, ohjelma on osa kaupungin strategian toteuttamiseksi laadittua toimenpideohjelmaa. Työhyvinvointiohjelman toteutumista seurataan erikseen vuosittain. Yhtenä työhyvinvointiohjelman toimenpiteenä ovat kehityskeskustelut, joiden toteutumista seurataan neljännesvuosittain. Vuoden 2024 lopussa kehityskeskustelut oli käyty 87,1 %:sti, tässä kohennusta edellisen vuoden lopun tilanteeseen, jolloin toteutumaprosentti oli 81,4 %.

Henkilöstön työhyvinvointia kartoitettiin henkilöstötutkimuksella, joka toteutettiin loppuvuonna 2024. Tulokset saatiin loppuvuonna ja tulosten käsittelyyn on varattu alkuvuosi 2025. Henkilöstön kokonaistyytyväisyys oli korkealla tasolla eli 3,92 asteikolla 1-5.

Edelleen henkilöstön käytössä oli liikunta-, kulttuuri- ja hyvinvointietu Epassin kautta. Edun arvo oli 200 €/henkilö/vuosi ja sitä käytti 545 työntekijää yhteensä 98 088 €.

## Ehdotus

Esittelijä: Päivi Luhtala-Sipilä, henkilöstöpäällikkö

## Henkilöstöpäällikön ehdotus:

Henkilöstöjaosto

1. hyväksyy liitteen mukaisen henkilöstökertomuksen vuodelta 2024
2. esittää henkilöstökertomuksen vuodelta 2024 tiedoksi kaupunginhallitukselle ja edelleen kaupunginvaltuustolle.

## Päätös

Keskustelun jälkeen henkilöstöjaosto

1. hyväksyi liitteen mukaisen henkilöstökertomuksen vuodelta 2024
2. esittää henkilöstökertomuksen vuodelta 2024 tiedoksi kaupunginhallitukselle ja edelleen kaupunginvaltuustolle.

<!-- image -->

## Lapuan kaupunki Tarkastuslautakunta

## Kaupunginhallitus, 31.03.2025, § 103

Liitteet

1 Henkilöstökertomus 2024.pdf

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

1. merkitä henkilöstökertomuksen vuodelta 2024 tiedoksi.
2. esittää kaupunginvaltuustolle, että se merkitsee tiedokseen henkilöstökertomuksen vuodelta 2024.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

## Tarkastuslautakunta, 08.05.2025, § 33

## Ehdotus

Puheenjohtaja ehdottaa, että tarkastuslautakunta merkitsee tiedoksi Lapuan kaupungin henkilöstökertomuksen 2024.

## Päätös

Merkittiin henkilöstökertomus tiedoksi.

<!-- image -->

<!-- image -->

## Lapuan kaupunki

Tarkastuslautakunta

## Hyvinvointilautakunta, § 26,13.03.2025 Kaupunginhallitus, § 104,31.03.2025 Tarkastuslautakunta, § 34, 08.05.2025

§ 34

Lapuan kaupungin hyvinvointikertomus 2021 - 2025

LAPDno-2022-886

## Hyvinvointilautakunta, 13.03.2025, § 26

Valmistelijat / lisätiedot:

Riina Turja, Hyvinvointikoordinaattori, riina.turja@lapua.fi Mika Kamunen, Sivistys- ja hyvinvointijohtaja, mika.kamunen@lapua.fi

1 Laaja hyvinvointikertomus 2021-2025

Kuntalain (410/2015) mukaan kunnan on edistettävä asukkaidensa hyvinvointia ja terveyttä. Tähän kuuluu laajan hyvinvointikertomuksen laatiminen kerran valtuustokaudessa sekä vuosittainen raportointi valtuustolle. Hyvinvointikertomus on tärkeä työkalu kaupungin hyvinvointityön suunnittelussa, seurannassa ja arvioinnissa. Se auttaa tunnistamaan kuntalaisten hyvinvoinnin vahvuuksia ja kehittämistarpeita. Laaja hyvinvointikertomus 2021-2025 on katsaus lapualaisten hyvinvointiin sekä hyvinvointisuunnitelman painopisteisiin, tavoitteisiin ja toimenpiteisiin kuluneen valtuustokauden ajalta. Kertomuksessa esitellään muun muassa hyvinvoinnin ja terveyden edistämisen kannalta oleellisimmat indikaattoritiedot ikäryhmittäin. Toimialojen itsearviointi talousarvioon asetettujen, hyvinvointiin liittyvien tavoitteiden kautta varmistaa kaupungin talouspolitiikan ja hyvinvoinnin edistämisen välisen vuoropuhelun. Se tuo myös näkyväksi kaiken sen työn, mitä kaupungissa asukkaiden hyvinvoinnin eteen tehdään.

Laaja hyvinvointikertomus 2021-2025 kattaa oleellisimmat nostot seuranta-aikana esiintyvistä trendeistä, muutoksista ja havainnoista. Indikaattoritieto on kerätty monipuolisesti eri lähteitä käyttäen. Merkittävimmät tietolähteet ovat Sotkanettietopankki, TEAviisari sekä paikallisesti teetetyt kyselyt Lapuan lapsille ja nuorille sekä heidän huoltajilleen. Myös Etelä-Pohjanmaan hyvinvointialueen hyte-asiantuntijoiden käyttöön laadittua hyte-tietopoolia on hyödynnetty. Tiedonkeruussa on noudatettu THL:n laatimaa suositusta kuntien hyvinvointikertomusten vähimmäistietosisällöksi (asetusluonnos 18.4.2024).

Laajan hyvinvointikertomuksen työstö jatkuu syksyllä 2025 laajan hyvinvointisuunnitelman 2026-2029 laatimisen myötä. Hyvinvointisuunnitelman pohjana käytetään tässä hyvinvointikertomuksessa esiteltävää tietoa ja siitä syntyneitä havaintoja. Hyvinvointisuunnitelma työstetään osallistavin menetelmin yhteistyössä kaupungin eri toimijoiden, vaikuttamistoimielinten, sidosryhmien ja hyvinvointialueen kanssa. Laajaa hyvinvointikertomusta voidaan täydentää vielä suunnitelmavaiheessa

Liitteet

<!-- image -->

## Lapuan kaupunki Tarkastuslautakunta

<!-- image -->

ilmaantuvien uusien tietojen, kuten vuoden 2025 kouluterveyskyselyn tulosten, ilmestyessä.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta merkitsee Lapuan kaupungin laajan hyvinvointikertomuksen 2021-2025 tiedokseen ja toimittaa sen edelleen kaupunginhallitukselle ja -valtuustolle hyväksyttäväksi.

## Päätös

Hyvinvointilautakunta kuuli hyvinvointikoordinaattori Riina Turjaa asiassa ja hyväksyi sivistys- ja hyvinvointijohtajan ehdotuksen.

## Kaupunginhallitus, 31.03.2025, § 104

Liitteet

- 1 Laaja hyvinvointikertomus 2021-2025

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

1. merkitä Lapuan kaupungin laajan hyvinvointikertomuksen 2021-2025 tiedokseen.
2. esittää kaupunginvaltuustolle, että se hyväksyy Lapuan kaupungin laajan hyvinvointikertomuksen 2021-2025.

## Päätös

Kaupunginhallitus hyväksyi kaupunginjohtajan ehdotuksen.

Kaupunginhallituksen jäsen Helena Lahtinen saapui kokoukseen tämän asian käsittelyn ja päätöksenteon aikana klo 18.00.

## Tarkastuslautakunta, 08.05.2025, § 34

## Ehdotus

Puheenjohtaja ehdottaa, että tarkastuslautakunta merkitsee tiedoksi Lapuan kaupungin hyvinvointikertomuksen 2024.

## Päätös

Merkittiin hyvinvointikertomus tiedoksi.

<!-- image -->

## Lapuan kaupunki Tarkastuslautakunta

## Kaupunginhallitus, § 105,31.03.2025

Tarkastuslautakunta, § 35, 08.05.2025

§ 35

## Kestävän kehityksen ohjelman seurantaraportti vuodelta 2024

LAPDno-2025-325

## Kaupunginhallitus, 31.03.2025, § 105

Valmistelijat / lisätiedot:

Minna Kangasluoma, Hallintopäällikkö, minna.kangasluoma@lapua.fi

Lapuan kaupunginvaltuusto on hyväksynyt 13.12.2021 ilmastostrategian 2030, joka on laadittu yhdessä Alavuden, Kauhavan, Kuortaneen, Kurikan ja Lapuan kanssa. Kunnat ovat sitoutuneet edistämään ilmastostrategiassa asetettujen tavoitteiden saavuttamista toiminnassaan.

Ilmastostrategian mukaisena tavoitteena on olla ympäristövastuullinen kunta, jossa huomioidaan ympäristöasiat päätöksenteossa ja toiminnassa sekä parannetaan hiilitasetta ja huomioidaan ympäristöasiat tilinpäätöksessä. Lisäksi ilmastostrategian tavoitteena ovat resurssitehokkaat kuntapalvelut, joita toteutetaan lisäämällä ympäristötietoisia hankintoja, digitalisointia, kiertotaloutta, tehostettua energiankäyttöä, terveellisiä ja turvallisia asuinympäristöjä sekä rakennusten korjausja huoltotoimenpiteitä. Lisäksi vähennetään kuljetuksista ja liikkumisesta aiheutuvia päästöjä sekä varaudutaan ja sopeudutaan ilmastonmuutokseen.

Kestävän kehityksen ohjelman 2021 - 2030 toimenpiteet ja energiatehokkuussopimuksen tavoitteiden saavuttaminen edistävät vihreää kuntataloutta

Lapuan kaupunki on liittynyt myös energiatehokkuussopimukseen sopimuskaudelle 2017-2025.

Lapuan kaupunki on laatinut kestävän kehityksen ohjelman. Kestävän kehityksen ohjelmassa on määritelty osatavoitteet ja toimenpiteet näiden saavuttamiseksi sekä määritelty toimenpiteiden toteuttamiseen vastuulliset eri toimialoilla ja vastuualueilla.

Kestävän kehityksen ohjelman seurantaraportissa on esitelty kunkin osatavoitteen saavuttamiseksi sovittujen toimenpiteiden toteutuksen tilanne vuoden 2024 lopussa.

Kestävän kehityksen ohjelman seurantaraportti vuodelta 2024 on oheismateriaalina.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

<!-- image -->

<!-- image -->

## Lapuan kaupunki Tarkastuslautakunta

Pöytäkirja 08.05.2025

1.       hyväksyä kestävän kehityksen ohjelman seurantaraportin vuodelta 2024.
2.       esittää kaupunginvaltuustolle, että se merkitsee tiedokseen kestävän kehityksen ohjelman seurantaraportin vuodelta 2024.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Tarkastuslautakunta, 08.05.2025, § 35

## Ehdotus

Puheenjohtaja ehdottaa, että tarkastuslautakunta merkitsee tiedoksi kestävän kehityksen ohjelman seurantaraportin vuodelta 2024.

## Päätös

Merkittiin kestävän kehityksen ohjelman seurantaraportti tiedoksi.

<!-- image -->

## § 36

## Vuoden 2024 arviointikertomus

LAPDno-2025-524

Kuntalain mukaan tarkastuslautakunnan on valmisteltava valtuustoon päätettävät hallinnon ja talouden tarkastusta koskevat asiat sekä arvioitava, ovatko valtuuston asettamat toiminnalliset ja taloudelliset tavoitteet toteutuneet. Tarkastuslautakunnan suorittaman arvioinnin tulokset raportoidaan valtuustolle osoitetussa arviointikertomuksessa.

## Ehdotus

Puheenjohtaja ehdottaa, että tarkastuslautakunta esittää vuoden 2024 arviointikertomuksen valtuuston käsiteltäväksi. Arviointikertomusta ei allekirjoiteta erikseen.

## Päätös

Päätettiin ehdotuksen mukaisesti.

<!-- image -->

<!-- image -->

## § 37

## Muut asiat

## Ehdotus

Käsitellään tarkastuslautakunnan jäsenten esille tuomat asiat.

## Päätös

Tarkastuslautakunta päätti ottaa lisäpykälänä kokouksessa käsiteltäväksi Kookinkallion kaupan arvioinnin.

<!-- image -->

<!-- image -->

## § 38

## Kookinkallion kaupan arviointi

LAPDno-2025-551

Tarkastuslautakunta käsitteli Kookinkallion kaupan arvioinnista tekemäänsä selvitystä.

## Päätös

Tarkastuslautakunta päätti saattaa tiedoksi ja toimenpiteitä varten kaupunginvaltuustolle Kookinkallion kaupan arvioinnista tekemänsä selvityksen.

Lapuan kaupunki Tarkastuslautakunta

<!-- image -->

<!-- image -->

## Lapuan kaupunki

Tarkastuslautakunta

## Muutoksenhakukielto

§29, §30, §31, §32, §33, §34, §35, §36, §37, §38

## Muutoksenhakukielto

Edellä mainituista päätöksistä ei saa tehdä kuntalain 136 §:n mukaan oikaisuvaatimusta eikä kunnallisvalitusta, koska päätös koskee vain valmistelua tai täytäntöönpanoa.