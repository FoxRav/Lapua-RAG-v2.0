<!-- image -->

Aika

18.11.2025, klo 10:33 - 14:52

| Paikka           | Kaupungintalo, kaupunginhallituksen kokoushuone                                                    |
|------------------|----------------------------------------------------------------------------------------------------|
| Käsitellyt asiat | Käsitellyt asiat                                                                                   |
| § 393            | Kokouksen laillisuus ja päätösvaltaisuus                                                           |
| § 394            | Pöytäkirjan tarkastus                                                                              |
| § 395            | Esityslistan hyväksyminen                                                                          |
| § 396            | Lapuan kaupungin talouden toteutumaraportti 1.1.-31.10.2025                                        |
| § 397            | Vuoden 2026 talousarvio ja taloussuunnitelma 2027-2028                                             |
| § 398            | Lapuan Virkiä ry:n esitys yhteistyöstä vuodelle 2026 / Lapuan Virkiä ry, naisten superpesisjoukkue |
| § 399            | Kobra-Basket ry:n esitys yhteistyöstä kaudelle 2026-2027                                           |
| § 400            | Vanhan Paukun Festivaalin 2026 järjestäminen / avustusanomus vuodelle 2026                         |
| § 401            | Anomus Lapuan Virkiän järjestämän 2027 Nuorten Jukolan taloudelliseksi tukemiseksi                 |
| § 402            | Thermopolis Oy / Energian varastoinnin kehittämishankkeen kuntarahaosuus                           |
| § 403            | Rengonharju-säätiön takausvastuuseen kohdistuva budjetointi vuodelle 2026                          |
| § 404            | Asiointiliikenteen järjestäminen 1.8.2026 alkaen                                                   |
| § 405            | Nuorisovaltuuston vaikutusmahdollisuuksien parantaminen                                            |
| § 406            | Ystävyysohjelman mukainen ystävyyskuntavierailu Hohenlockstedtista Lapualle huhtikuussa 2026       |
| § 407            | Maauimalan purkuajankohdan siirtopyyntö ja esitetyt toimenpiteet                                   |
| § 408            | Henkilöstölle järjestettävä yhteinen työhyvinvointitoiminta vuonna 2026                            |
| § 409            | Lausuntopyyntö kaupunkiekosysteemialueiden rajauksista                                             |
| § 410            | Lausuntopyyntö Etelä-Pohjanmaan kulttuuristrategia vuosille 2026-2035                              |
| § 411            | Kaupunginvaltuuston päätökset 10.11.2025 laillisuuden tarkastus ja täytäntöönpano                  |
| § 412            | Lautakuntien ja toimikuntien esityslistat/pöytäkirjat                                              |
| § 413            | Vaikuttamistoimielinten pöytäkirjat                                                                |
| § 414            | Kuntayhtymien ja hyvinvointialueen pöytäkirjat/esityslistat                                        |
| § 415            | Ilmoitusasiat                                                                                      |

<!-- image -->

Lapuan kaupunki

Kaupunginhallitus

## § 416 Muut asiat

Pöytäkirja

18.11.2025

18/2025

2 (

49)

<!-- image -->

Lapuan kaupunki

Kaupunginhallitus

Pöytäkirja

18.11.2025

Saapuvilla olleet jäsenet Harri Seppälä, puheenjohtaja Pekka Hella, 1. varapuheenjohtaja, poistui 14:03 Riitta Kangasluoma, 2. varapuheenjohtaja Ritva-Leena Heikkinen Matti Kangas, poistui 12:45 Helena Lahtinen Sari Oja-Lipasti Hanna Peräaho Hannu Saarela Jussi Vaahtoniemi Marko Ämmälä, poistui 13:59

## Muut saapuvilla olleet

Anneli Jäätteenmäki Kai Pöntinen Marcus Toppari, poistui 14:13 Satu Kankare, Kaupunginjohtaja, esittelijä

Minna Kangasluoma, Hallintopäällikkö, sihteeri

Allekirjoitukset

Harri Seppälä Puheenjohtaja Minna Kangasluoma Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 21.11.2025 klo 08:31. Allekirjoituksen oikeellisuuden voi todentaa kirjaamosta.

Pöytäkirjan tarkastus Pöytäkirja on tarkastettu ja hyväksytty 21.11.2025 21.11.2025

Hannu Saarela Jussi Vaahtoniemi

Pöytäkirjan nähtävänäolo Lapuan kaupungin verkkosivuilla 21.11.2025

18/2025

3 (

49)

<!-- image -->

## § 393

## Kokouksen laillisuus ja päätösvaltaisuus

Lapuan kaupungin hallintosäännön 16 luvun 119 §:n mukaan toimielin pitää kokouksensa päättämänään aikana ja päättämässään paikassa.

Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

Puheenjohtaja voi peruuttaa kokouksen.

Hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kokouskutsussa on ilmoitettava kokouksen aika ja paikka sekä siinä käsiteltävät asiat (asialista). Kokouskutsussa on mainittava, mitä toimielimen päätöksentekotapaa noudatetaan kunkin asian kohdalla. Jos asia käsitellään sähköisessä päätöksentekomenettelyssä, tulee kutsussa ilmaista, mihin mennessä asia on käsiteltävä sähköisesti.

Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä.

Kokouskutsu lähetetään jäsenille ja muille, joilla on läsnäolo-oikeus tai -velvollisuus, toimielimen päättämällä tavalla.

Kaupunginhallitus on 9.6.2025 § 235 päättänyt syksyn 2025 kokousajankohdista.

Kuntalain 103 §:n 2 momentin mukaan kaupunginhallitus on päätösvaltainen, kun enemmän kuin puolet sen jäsenistä on läsnä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Puheenjohtaja toteaa kokouksen laillisesti kokoonkutsutuksi ja päätösvaltaiseksi.

## Päätös

Puheenjohtaja totesi kokouksen laillisesti kokoonkutsutuksi ja päätösvaltaiseksi.

## Lapuan kaupunki

## Kaupunginhallitus

<!-- image -->

<!-- image -->

## Lapuan kaupunki

Kaupunginhallitus

## § 394

## Pöytäkirjan tarkastus

Lapuan kaupungin hallintosäännön 16 luvun 140 §:n 3 momentin mukaan pöytäkirja tarkastetaan toimielimen päättämällä tavalla.

Kaupunginhallitus on kokouksessaan 9.6.2025 § 235 päättänyt, että kaupunginhallituksen pöytäkirja tarkastetaan viimeistään kokousta seuraavana toisena työpäivänä. Jos kokousta seuraava toinen työpäivä on pyhäpäivä, voi tarkastus siirtyä seuraavaan työpäivään. Pöytäkirjan tarkastaminen tapahtuu sähköisellä allekirjoituksella.

Kaupunginhallitus voi päättää pöytäkirjan tarkastamisesta kiireellisissä asioissa tarvittaessa myös erikseen.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Pöytäkirjan tarkastajiksi valitaan Hannu Saarela ja Jussi Vaahtoniemi sekä varatarkastajiksi Marko Ämmälä ja Pekka Hella.

## Päätös

Pöytäkirjan tarkastajiksi valittiin Hannu Saarela ja Jussi Vaahtoniemi sekä varatarkastajiksi Marko Ämmälä ja Pekka Hella.

<!-- image -->

<!-- image -->

## Lapuan kaupunki

Kaupunginhallitus

## § 395

## Esityslistan hyväksyminen

Lapuan kaupungin hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kokouskutsussa on ilmoitettava kokouksen aika ja paikka sekä siinä käsiteltävät asiat.

Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus hyväksyy esityslistan.

## Päätös

Kaupunginhallitus hyväksyi esityslistan.

<!-- image -->

<!-- image -->

## § 396

## Lapuan kaupungin talouden toteutumaraportti 1.1.-31.10.2025

LAPDno-2024-426

Valmistelija / lisätiedot:

Anne Marjamäki, Talouspäällikkö, anne.marjamaki@lapua.fi

Liitteet

1 Talousraportti 10/2025.pptx

## Verotulot ja valtionosuudet

Vuoden 2025 lokakuun loppuun mennessä kunnallisveroa on kertynyt 20,6 milj. euroa eli 80 %:talousarviosta. Kunnallisverotuloja on kertynyt 0,8 milj. euroa vähemmän talousarvion tasaiseen toteutumaan verrattuna. Ensimmäistä kertaa kuluvan vuoden aikana kunnallisverotulojen kertymä jäi syyskuussa alle budjetoidun tason ja lokakuussa tämä heikompi kehitys on jatkunut. Edellisen vuoden vastaavaan ajankohtaan verrattuna kunnallisverotuloja on kertynyt 0,8 milj. euroa enemmän.

Kiinteistöveroa on kertynyt lokakuun loppuun mennessä 3,2 milj. euroa eli 93,9 % budjetoiduista kiinteistöverotuloista. Kiinteistöverotuotoille on luonteenomaista, että ne kertyvät epätasaisesti ja tilityksissä on suurta kuukausittaista vaihtelua. Merkittävimmät kiinteistöverotilitykset ajoittuvat loppukesään ja syksyyn ja merkittävimmät tilitykset on nyt saatu.

Yhteisöveroa on kertynyt lokakuun loppuun mennessä 2,2 milj. euroa eli 90 % talousarviosta. Yhteisöverotuloa on kertynyt 0,16 milj. euroa enemmän talouden tasaiseen toteutumaan verrattuna. Edelliseen vuoteen verrattuna yhteisöverotuloja on kertynyt lähes yhtä paljon. Yhteisöverotulojen kehitys on ollut myönteistä talousarvion tasaiseen toteutumaan verrattuna. Yhteisöveron kertymä on herkkä suhdannevaihteluille ja yritysten tuloskehitykselle ja sen määrä voi vaihdella neljännesten välillä.

Verotulojen kokonaiskertymä on raportointiajalta 26,07 milj. euroa. Talousarvioon tasaiseen toteutumaan verrattuna verotuloja on kertynyt 0,3 milj. euroa vähemmän, mikä vastaa 1 %-yksikköä. Verotulojen kertymä on toistaiseksi jäänyt jälkeen talouden tasaisesta toteutumasta, mikä johtuu kunnallisverotulojen pienemmästä kertymästä. Kuluvan vuoden tuoreimpien verotuloennusteiden mukaan kunnallisveron loppuvuoden kertymä ennuste alenee selvästi johtuen pienemmistä ennakonpidätyksistä.

Valtionosuuksiin on budjetoitu 14,4 milj. euroa. Lokakuun loppuun mennessä valtionosuuksia on tilitetty 12,1 milj. euroa. Valtionosuudet tilitetään kuukausittain.

## Käyttötalous ja vuosikate 1.1. - 31.10.2025

Liitteenä oleva talouden toteutumaraportti sisältää sekä sisäiset että ulkoiset erät.

## Lapuan kaupunki

<!-- image -->

<!-- image -->

Talouden tasainen toteutumaprosentti on 83,3 %.

Toimintatuotot ovat 14,67 milj. euroa ja toimintakulut ovat 51,37 milj. euroa.

Toimintakate on -36,4 milj. euroa ja vuosikate on 6,4 milj. euroa. Lapuan kaupungin talous on toteutunut  talousarviota parempana. Koko vuoden lopullista tulosta arvioitaessa on kuitenkin pidettävä mielessä, että loppuvuoden kulut ovat yleensä alkuvuotta raskaampia, mikä on hyvä ottaa huomioon talouden toteutumaa tarkasteltaessa  Talouden toteutumalukuja voidaan kuitenkin pitää tasapainoisena tarkastelujakson osalta. Toimintakulut ovat alittuneet 3,1 %-yksikköä talouden tasaiseen toteutumaan verrattuna. Tämä vastaa 2 milj. euroa. Toimintatuotot ovat toteutuneet 82,3 %.sti.

## Kaupunginhallituksen ja lautakuntien talousarvioiden toteutuminen 1.1. 31.10.2025

Kaupunginhallituksen toimintatuotot ovat 4 milj. euroa ja toimintakulut 7,9 milj. euroa. Toimintakate on -3,9  milj. euroa. Kaupunginhallituksen toimintakate on alittunut talousarvion tasaiseen toteutumaan verrattuna 0,6 milj. euroa eli 11,9 %yksikköä. Toimintakatteen alittuminen selittyy hyvällä toimintatuottojen kehityksellä. Toimintakulut ovat sen sijaan hieman talouden tasaista toteutumaa korkeammat. Kaupunginhallituksen toimintakulut eivät ole verrannolliset edelliseen vuoteen, koska työllisyyspalvelujen kustannukset ovat mukana kaupunginhallituksen luvuissa vuoden 2025 alusta lähtien sillä työllisyyspalveluiden siirto kunnille on tapahtunut vuoden 2025 alusta.

Sivistyslautakunnan toimintatuotot ovat 0,7 milj. euroa ja toimintakulut 24,2 milj. euroa. Toimintakate on -23,49 milj. euroa. Toimintakate on toteutunut 83 %:sti talousarvioon verrattuna. Sivistyslautakunnan toimintakate on alittunut 0,3 %yksikköä (0,1 milj. euroa)  tasaiseen toteutumaan verrattuna. Toimintatuotot ovat toteutuneet talousarvioon nähden 57,6 %:sti eli ne ovat alittuneet 25,7 %-yksikköä talouden tasaiseen toteutumaan verrattuna. Tämä vastaa 0,3 milj. euroa. Sivistyslautakunnan toimintakulut ovat toteutuneet 81,9 %:sti eli toimintakulut ovat alittuneet 1,4 %-yksikköä talouden tasaiseen toteutumaan verrattuna (0,4 milj. euroa). Sivistyslautakunnan hankerahoja on siirretty käyttötalouteen 9 ensimmäiseltä kuukaudelta hankkeiden kulujen mukaisessa suhteessa. Edelliseen vuoteen verrattuna sivistyslautakunnan toimintakulut ovat kasvaneet 0,5 milj. eurolla mikä vastaa 2 %:a.

Hyvinvointilautakunnan toimintatuotot ovat 0,9 milj. euroa ja toimintakulut 6 milj. euroa. Toimintakate on -5,07  milj. euroa. Toimintakate on toteutunut 78,6 %:sti eli toimintakate on alittunut 4,7 %-yksikköä talouden tasaiseen toteutumaan verrattuna, mikä vastaa 0,3 milj. euroa. Hyvinvointilautakunnan hankerahoja on siirretty käyttötalouteen 9 ensimmäiseltä kuukaudelta hankkeiden kulujen mukaisessa suhteessa. Edellisen vuoden vastaavaan aikaan verrattuna toimintakulut ovat kasvaneet 0,1 milj. euroa mikä vastaa 1,4 %:ia.

Teknisen lautakunnan toimintatuotot ovat 8,8  milj. euroa ja toimintakulut ovat 12,8  milj. euroa. Toimintakate on -3,7 milj. euroa. Toimintakate on toteutunut 70,8 %:

<!-- image -->

sti. Teknisen lautakunnan toimintakate on alittunut 12,5 %-yksikköä mikä vastaa 0,7 milj. euroa. Vanhan lukion tontilla on uimahallin ja lp-alueen rakentamisen yhteydessä todettu öljyllä pilaantuneita maita myös aiemmin kunnostetun alueen ulkopuolelta. Kunnostustoimenpiteistä on aiheutunut käyttötalouteen arviolta 0,1 milj. euron lisäkustannukset, joita ei ole talousarviossa huomioitu. Pilaantuneiden maiden kunnostus aiheuttaa käyttötalouteen n. 0,1 milj. euron ylitysuhan. Em. lisäkustannukset eivät toistaiseksi näy lautakunnan talouden toteutumassa.

Ympäristölautakunnan toimintatuotot ovat olleet 0,13 milj. euroa ja toimintakulut 0,3 milj. euroa. Toimintakate on -0,15 milj. euroa. Toimintakate on toteutunut 65,1 %:sti. Ympäristölautakunnan toimintakate on alittunut talousarvion tasaiseen toteutumaan verrattuna 0,04 milj. eurolla.

## Ennuste talouden toteutumasta

Toimintatuottoihin on budjetoitu 17,8 milj. euroa. Toimintatuottojen toteutuma lokakuun lopussa on ollut n. 14,7 milj. euroa. Toimintatuottojen tasainen toteutuma olisi 83,3%. Toimintatuottoja on lokakuun lopussa kertynyt 1%-yksikköä talousarvion tasaista toteutumaa heikommin. Tämä vastaa 0,2 milj. euroa.

Toimintakuluihin on budjetoitu 64,1 milj. euroa. Lokakuun lopun toteutuman mukaan toimintakulut olivat 51,4 milj. euroa. Talousarvio on toteutunut toimintakulujen osalta 80,2 %:sti. Alitusta on talousarvion tasaiseen toteutumaan verrattuna 3,1 %-yksikköä, mikä vastaa 2 milj. euroa. Toimintakulut ovat edellisvuoden vastaavaan ajankohtaan verrattuna 1 milj. euroa suuremmat, mikä vastaa 2 prosenttia.

Lomapalkkajaksotuksen muutos on +0,1 milj. euroa ja tämä vaikuttaa toimintakuluja pienentävästi.

Toimintakatteeksi on budjetoitu -45,9 milj. euroa. Lokakuun lopussa toimintakate oli -36,4 milj. euroa. Toimintakate on toteutunut talousarvioon verrattuna 79,4 %:sti. Toimintakate on alittunut 1,8  milj. eurolla (3,9 %-yksikköä) lokakuun lopun tilanteessa.

Verotuloja on kertynyt lokakuun loppuun mennessä 26 milj. euroa ja valtionosuuksia 12,1 milj. euroa. Verotuloja on kertynyt talousarvion tasaiseen toteutumaan verrattuna 0,3 milj. euroa (1 %-yksikköä) vähemmän. Kunnallisverotulojen kertymä on lokakuun loppuun mennessä jäänyt edelleen talousarvion mukaista tasaista kertymää pienemmäksi. Syyskuussa alkanut kehityssuunta ei ole kääntynyt, mikä antaa viitteitä verotulojen kertymän hidastumiseen suhteessa talousarvioon. Tuoreimmissa verotuloennusteissa on alennettu kunnallisverotulokertymäennusteita johtuen pienemmistä ennakonpidätyksistä. Myös työllisyyden odotettua heikompi kehitys kuluvana vuonna on johtanut siihen, että palkkatulojen kehitysarvio on heikentynyt. Talousarvion budjetoidut kunnallisverotulot on vielä mahdollista saavuttaa, mikäli loppuvuoden kunnallisverotulot pysyvät samalla tasolla kuin viime vuoden lopun tilitykset. Nykyisen kehityksen perusteella on kuitenkin mahdollista että kunnallisverotulot jäävät budjetoitua pienemmiksi. Tämä on syytä huomioida ja ottaa ennakoivasti huomioon talousarviossa ennustetta tarkistamalla. Verokertymän

<!-- image -->

Lapuan kaupunki

Kaupunginhallitus jääminen ennusteesta vaikuttaa tilikauden tulosta heikentävästi. Edellisvuoden enemmän (3,3%).

vastaavaan ajankohtaan verrattuna verotuloja on kuitenkin kertynyt 0,8 milj. euroa Valtionosuuksia tilitetään kuukausittain ja ne ovat noudattaneet talousarvion tasaista toteutumaa. Valtionosuuksia on tilitetty lokakuun loppuun mennessä 12,1 milj. euroa. Rahoitustuotot ja -kulut tiliryhmän rahoitustuotot ovat 4,7 milj. euroa. Talousarvion tasaiseen toteutumaan verrattuna rahoitustuotot ovat toteutuneet 100,7 %:sti. Rahoitustuotot ja -kulut tiliryhmä sisältää sisäiset korkotuotot, joiden osuus on 5,4 milj. euroa lokakuun lopussa. Lainojen korkokuluja on maksettu 0,9 milj. eurolla. Vuosikate on 6,4 milj. euroa. Vuosikate on 1,6 milj. euroa parempi kuin vuosi sitten vastaavana ajankohtana. Vuosikate on myös 2,4 milj. euroa talouden tasaista toteutumaa parempi. Toimintakulut ovat syyskuun talousraporteilla 2 milj. euroa pienemmät talousarvion tasaiseen toteutumaan verrattuna. Kulukehitys verrattuna edellisen vuoden vastaavaan aikaan on ollut 2%, mutta tästä ei voida vielä tehdä päätelmiä kuluvan vuoden toimintakulujen kasvun tasosta koska loppuvuosi on yleensä ollut kulurakenteeltaan raskaampaa. Syyskuun raportilla toimintakulujen kasvu edellisen vuoden vastaavaan ajankohtaan verrattuna oli 0,5%, mikä osoittaa että kuukausittaiset vaihtelut voivat olla merkittäviä. Toimintakulujen kehitys painottuu usein vuoden viimeisiin kuukausiin esimerkiksi lomapalkkajaksotusten ja muiden kertaluonteisten erien vuoksi. Lomapalkkajaksotuksen muutos lokakuussa on ollut noin + 0,1 milj. euroa, mikä on pienentänyt toimintakuluja. Yleisesti ottaen lomapalkkajaksotus vaikuttaa kuitenkin tilinpäätösvaiheessa toimintakuluja kasvattavasti eli vaikutus on tällöin negatiivinen. Toimintakulut sisältävät työllisyyspalvelujen kustannukset kuluvan vuoden alusta lähtien, joten 2 %:n kasvua voidaan pitää maltillisena. Lapuan kaupungin talous on toteutunut lokakuun lopussa talousarviota parempana. Koko vuoden lopullista tulosta arvioitaessa on kuitenkin pidettävä mielessä, että loppuvuoden kulut ovat yleensä alkuvuotta raskaampia, mikä on hyvä ottaa huomioon talouden toteutumaa tarkasteltaessa. Esimerkiksi palkkojen yleiskorotukset tulivat voimaan lokakuun alusta ja tämä tulee kasvattamaan henkilöstökustannuksia loppuvuoden aikana. Myös kunnallisverotuottojen kehittymiseen sisältyy riskiä, jolla on suora vaikutus tilikauden tulokseen. Talouden toteutumalukuja voidaan kuitenkin pitää tasapainoisena tarkastelujakson osalta ja tämän perusteella ennakoidaan, että talousarvion 2025 ennakoitu 1,8 milj. euron alijäämä ei toteutuisi näin suurena. Kulukehitykseen vaikuttavia epävarmuustekijöitä kuluvan vuoden osalta ovat yleinen taloudellinen tilanne, maailmantilanne, verotulokehitys, inflaatio ja korkokulujen kehityksen taso. Taloustilanteen aktiivinen seuranta, toimenpideohjelman sekä kustannustietoisten ratkaisujen tekeminen ovat kuitenkin ehdottoman tärkeitä tekijöitä talouden tasapainon saavuttamisessa.

<!-- image -->

## Lapuan kaupunki

Kaupunginhallitus

Investointien nettomenot ovat olleet 7,2 milj. euroa eli 58,6 % investointien nettomäärärahasta. Vuoden 2025 nettoinvestointimääräraha on 12,4 milj. euroa.

Lainamäärä lokakuun lopussa on 62,9 milj. euroa, joista lyhytaikaisten lainojen määrä on 23 milj. euroa. Lainoja on lyhennetty 1,4 milj. euroa lokakuun loppuun mennessä vuoden 2024 lopun tilanteeseen verrattuna.

Lapuan kaupungin talouden toteutumaraportti 1.1. - 31.10.2025  on liitteenä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee tiedoksi talouden toteutuman 1.1.-31.10.2025.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

<!-- image -->

## § 397

## Vuoden 2026 talousarvio ja taloussuunnitelma 2027-2028

LAPDno-2025-656

Valmistelija / lisätiedot:

Anne Marjamäki, Talouspäällikkö, anne.marjamaki@lapua.fi

Kaupunginhallitus käsitteli kokouksessaan 23.6.2025 talousarvion 2026 ja taloussuunnitelman 2027-2028 lähtökohtia ja asetti samassa yhteydessä lautakunnille euromääräiset raamit, joiden tarkoituksena oli ohjata lautakuntien talousarviovalmistelua, määrittää yleinen viitekehys tulevalle talousarviovuodelle  sekä varmistaa valmistelun suuntautuminen kohti tasapainoista kokonaisuutta.

Lautakunnat ovat valmistelleet omat talousarvioesityksensä annettujen raamien pohjalta syksyn 2025 aikana. Lautakuntien talousarvioissa on pyritty huomiomaan ne tiedossa olevat muutokset, joita on tapahtumassa vuoden 2026 aikana. Annettu raami oli tiukka, koska palkankorotukset ja hintojen nousu tuovat haasteita lautakuntien budjettien laatimiseen. Raamissa pysyminen on edellyttänyt lautakunnilta priorisointia sekä säästö- ja tasapainottamistoimenpiteitä jo talousarvion valmisteluvaiheessa. Lautakunnissa on jouduttu tarkastelemaan toimintatapoja ja resurssien kohdentamista, jotta asetettuun raamikehykseen on ollut mahdollista päästä.

Kaupunginhallitus asetti kokouksessaan 23.6.2025 investointikatoksi 6,7 miljoonaa euroa. Vuoden 2026 nettoinvestoinnit ovat 12,7 miljoonaa euroa, mikä sisältää uimahallin 6 miljoonan euron määrärahan. Tätä uimahalliosuutta ei lasketa mukaan investointikattoon. Uimahallin kokonaiskustannusarvio (14 milj. euroa) säilyy ennallaan, mutta sen jaksotus on tarkentunut rakentamisen edistymisen myötä: 5 milj. euroa (2025), 6 milj. euroa (2026) ja 3 milj. € (2027). Rakennusinvestoinnit ovat vuonna 2026 yhteensä 7,75 miljoonaa euroa.

Kaupunginvaltuuston talousseminaari pidettiin 21. - 22.10.2025 ja siinä käsiteltiin mm. lautakuntien talousarvioesityksiä, investointeja sekä vuoden 2026 arvioitua tulokehitystä ja kaupungin kokonaistaloutta.

Kaupunginhallitus kokouksessaan 3.11.2025 käsitteli lautakuntien talousarvioita ja kokonaistaloutta ja hyväksyi lautakuntien talousarvioesitykset eikä palauttanut niitä uudelleen lautakunnille valmisteltavaksi.

Veroprosenteista kaupunginvaltuusto on päättänyt 10.11.2025.

Kaupunginvaltuuston talousarviokäsittely on 8.12.2025.

Lapuan kaupungin vuoden 2026 talousarvio on laadittu haastavasta tilanteesta huolimatta tasapainoiseksi ja talousarvion tulokseksi on budjetoitu nolla euroa. Talousarvion saavuttaminen edellyttää sopeuttamistoimia ja kustannustietoisia toimia. Talousarvion toteutumiseen liittyy merkittäviä riskejä, kuten suunniteltujen tasapainottamistoimien onnistuminen, verotulojen kehitys, sote-kiinteistöjen

<!-- image -->

<!-- image -->

vuokrasopimusten uudelleenneuvottelut sekä TE-uudistuksen ja yleisen korkokehityksen tuomat epävarmuudet.

Myös suunnitelmavuosien 2027-2028 talousnäkymiin liittyy huomattavaa epävarmuutta .

Talousarvion 2026  toimintakate on -40,2 milj. euroa ja vuosikatteeksi arvioidaan 7 milj. euroa, mikä riittää kattamaan suunnitelman mukaiset poistot. Toimintakulujen kasvu on pidetty maltillisena (1,7%) ja toimintakulut ovat yhteensä 52 milj. euroa. Verotulokertymäksi ennustetaan 33,6 milj. euroa ja valtionosuuksien määräksi 14,7 milj. euroa.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus aloittaa vuoden 2026 talousarvioesityksen sekä vuosien 2027 ja 2028 taloussuunnitelmaesityksen käsittelyn.

## Päätös

Kaupunginjohtaja esitti kokouksessa vuoden 2026 talousarvion ja taloussuunnitelman vuosille 2027-2028. Kaupunginhallitus hyväksyi kaupunginjohtajan ehdotuksen. Kokouksessa hyväksyttiin myös aiemmin 17.11.2025 pidetyssä Lapuan kaupunginhallituksen talousarvioseminaarissa talouspäällikön ja toimialajohtajien esittämät talousarviot vuodelle 2026.

| Vaalit                | Hyväksyttiin   |
|-----------------------|----------------|
| Tarkastuslautakunta   | Hyväksyttiin   |
| Kaupunginvaltuusto    | Hyväksyttiin   |
| Kaupunginhallitus     | Hyväksyttiin   |
| Sivistyslautakunta    | Hyväksyttiin   |
| Hyvinvointilautakunta | Hyväksyttiin   |
| Tekninen lautakunta   | Hyväksyttiin   |
| Ympäristölautakunta   | Hyväksyttiin   |

Kokouksessa todettiin käsitellyn myös aiemmin 17.11.2025 pidetyssä Lapuan kaupunginhallituksen talousarvioseminaarissa tytäryhtiöiden talousarviot vuodelle 2026 ja todettiin, että myös talousarvioissa suunniteltu lainanotto edellyttää aina konserniohjeen mukaisen kaupungin ennakkokannan hakemista konsernijohdolta. Lisäksi päätettiin, että Simpsiönvuori Oy:n ja Lapuan Kotiasunnot Oy:n osalta tullaan järjestämään erilliset iltakoulut.

<!-- image -->

## § 398 Lapuan Virkiä ry:n esitys yhteistyöstä vuodelle 2026 / Lapuan Virkiä ry, naisten superpesisjoukkue

Valmistelija / lisätiedot: Satu Kankare, Kaupunginjohtaja, satu.kankare@lapua.fi 1 Yhteistyösopimus Lapuan Virkiä Superpesis Lapuan kaupunki.pdf Lapua Virkiä on toimittanut Lapuan kaupungille ehdotuksensa Superpesikseen liittyvästä yhteistyöstä vuonna 2026 seuraavasti: Lapuan Virkiän Superpesisjoukkue sijoittui neljänneksi, mikä oli seuran 18. peräkkäinen mitalipeli. Kaudella 2025 Lapuan Virkiän Superpesisjoukkue keräsi 16. kotiottelussa yhteensä 12.500 henkilöä yleisöä. Yleisökeskiarvo oli päättyneellä kaudella runkosarjassa 723 katsojaa. Pudotuspeleissä katsojakeskiarvo nousi 940 henkilöön. Ruutu+ -palvelussa Virkiän pelejä seurasi keskimäärin yli 7000 katsojaa per ottelu. Kasvava näkyvyys vahvistaa Virkiän asemaa valtakunnallisena ja paikallisena ylpeydenaiheena. Tulevalle kaudelle 2026 monikameratuotannot tuplaantuvat kaudesta 2025. Lapuan Virkiä ry tarjoaa kaupungille ehdotuksensa mukaisesti seuraavat asiat: 1, Lapuan kaupunki saa mainoksen Superpesisjoukkueen peliasuihin pääyhteistyöpaikalle. Lapuan Virkiä ry vastaa peliasujen mainosten tekemisestä ja painattamisesta aiheutuvista kustannuksista. 2. Kaupunki saa mainokset naisten Superpesisjoukkueen kotisivuille sekä Piskoareenalle, samalle paikalle kuin kaudella 2025. 3. Kaupunki saa käyttää korvauksetta omissa esitteissään joukkueiden ja pelaajien kuvia. 4. Naisten Superpesisjoukkue markkinoi myönteisesti kaupunkia erikseen päätettyjen periaatteiden mukaisesti. 5. Virkiä järjestää Lapuan kaupungin koululaisille teemapäiviä, joista tehdään suunnitelma sivistyspalveluiden kanssa. 6. Sopimuksessa mainittu joukkue ja sen pelaajat ovat kaupungin käytettävissä erilaisissa pr-tilaisuuksissa. 7. Kaupunki saa Virkiältä käyttöönsä 10 kausikorttia Virkiän Superpesiksen pesäpallo-

LAPDno-2025-983 Liitteet otteluihin käytettäväksi kaupungin yhteistyökumppaneille.

<!-- image -->

## Lapuan kaupunki

18/2025

15 ( 49)

8. Virkiä kutsuu kaikki kaupungin koulujen oppilaat ilmaiseksi yhteen naisten Superpesis-otteluun. Koulujen on mahdollista saada myös omia kummipelaajia joukkueesta.
9. Kaupunki saa oikeuden toimia otteluisäntänä yhdessä Superpesis-ottelussa ilman lisäkorvausta.
10. Sopimuksen arvon on yhteensä 17.000 euroa. Kaupunki maksaa tulokseen sidottua 2500 euron lisäbonusta, mikäli naisten superpesisjoukkue pääsee neljän parhaan joukkoon Superpesiksessä (sijat 1-4). Lisäksi mahdollisesta mestaruudesta maksettava lisäbonus on 2500 €.
11. Sopimus on voimassa vuoden 2026."

Liitteenä on Anomus ja yhteistyöehdotus.

Vuonna 2025 on Lapuan Virkiä ry:n naisten superpesisjoukkueen kumppanuussopimukseen sidottu avustus on ollut 16.000 euroa. Lisäksi on sovittu 2500 euron lisäbonuksesta, mikäli joukkue pääsee neljän parhaan joukkoon sekä 2500 euron lisäbonuksesta, mikäli joukkue voittaa mestaruuden.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää varata Lapuan Virkiä ry:n naisten superpesisjoukkueen kanssa tehtävää kumppanuussopimusta varten 16.000 euroa sillä ehdolla, että summa voidaan sisällyttää vuoden 2026 kustannusarvioon. Lisäksi kumppanuussopimukseen sisällytetään, että kaupunki maksaa 2.500 euroa, jos naisten superpesisjoukkue sijoittuu sijoille 1-4 Superpesiksessä ja lisäksi 2.500 euroa, mikäli joukkue voittaa mestaruuden.

Yhteistyöstä laaditaan erillinen kumppanuussopimus, jossa määritellään tarkemmin yhteistyön ehdot.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

## Esteellisyys

Esteellisenä (edustusjäävi) kokouksesta poistui tämän asian käsittelyn ja päätöksenteon ajaksi klo 11.43 - 11.45 väliseksi ajaksi kaupunginhallituksen jäsen Hanna Peräaho.

<!-- image -->

## § 399

## Kobra-Basket ry:n esitys yhteistyöstä kaudelle 2026-2027

LAPDno-2025-997

Valmistelija / lisätiedot:

Satu Kankare, Kaupunginjohtaja, satu.kankare@lapua.fi

1 Yhteistyösopimus 26-27 Kobrat.pdf

Kobra-Basket ry on toimittanut Lapuan kaupungille ehdotuksensa miesten korisliigaan liittyvästä yhteistyöstä vuonna 2026 seuraavasti:

"Kobrat pelaa miesten korisliigassa ja otteluita kaudessa pelataan 32 eli 16 vieraissa ja 16 kotona, jonka lisäksi pelataan mahdolliset 8 joukkueen pudotuspelit, joissa puolivälierät paras viidestä ja välierät sekä finaali paras seitsemästä. Ruutu+ näyttää kaikki korisliigaottelut suorina monikanavatuotantoina. Kobrien kotiotteluissa käy 5001000 katsojaa. Joukkueen budjetti on 350.000 euroa ja kaikki joukkueen pelaajat asuvat Lapualla. Kobra-Basket työllistää ympärivuotisesti 6 henkilöä sekä pelikauden aikana lisäksi 8 henkilöä eli yhteensä 14 henkilöä."

Kobra-Basket ry on jättänyt kaupungille anomuksensa yhteistyöstä vuonna 2026. Liitteenä on Kobra-Basket ry:n anomus ja yhteistyöehdotus. Kobra-Basket ry on esittänyt 18.000 euron (+alv) sopimusta, jonka lisäksi maksettaisiin tulokseen sidottu 4.000 euron lisäbonus, mikäli joukkue pelaa pudotuspeleissä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää varata Kobra-Basket ry:n miesten korisliigajoukkueen kanssa tehtävää kumppanuussopimusta varten 16.000 euroa kaudelle 2026-2027 sillä ehdolla, että summa voidaan sisällyttää vuoden 2026 talousarvioon. Lisäksi kumppanuussopimukseen sisällytetään, että kaupunki maksaa 2.500 euroa, jos miesten korisliiga sijoittuu sijoille 1-4 ja lisäksi 2.500 euroa, mikäli joukkue voittaa mestaruuden.

Yhteistyöstä laaditaan erillinen kumppanuussopimus, jossa määritellään tarkemmin yhteistyön ehdot.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

Liitteet

<!-- image -->

<!-- image -->

## § 400

## Vanhan Paukun Festivaalin 2026 järjestäminen / avustusanomus vuodelle 2026

LAPDno-2025-915

Valmistelija / lisätiedot: Satu Kankare, Kaupunginjohtaja, satu.kankare@lapua.fi Liitteet 1 VPF Kaupungin anomus.pdf MP-Viihde Oy on esittänyt Lapuan kaupungille kumppanuussopimusta Vanhan Paukun Festivaalien järjestämiseksi 24.7.-25.7.2025 seuraavasti: "MP-Viihde on vuonna 2003 perustettu lapualainen ohjelmatoimisto, joka on toiminut osakeyhtiönä vuodesta 2006 asti. MP-Viihde Oy on järjestänyt Vanhan Paukun Festivaalin vuodesta 2023 lähtien. Vuoden 2025 tapahtuman budjettitoteuma oli 145.000 euroa alv 0 %. 2026 ohjelma alkaa olla paria esiintyjää vaille valmiina ja ohjelmabudjetti nousee 2025 vuoteen verrattuna noin 10.000 euroa, tämän lisäksi yleinen kulujen nousu nostaa 2026 kokonaisbudjetin 155.000 - 160.000 maastoon. Vuoden 2025 VPF:ssä oli ennätykselliset 4000 kävijää ja tavoitteena on pitää kävijämäärä ja houkuttelevaisuus samalla tasolla. Vanhan Paukun Festivaali on monille tuttu ja odotettu kesätapahtuma, joka järjestetään historiallisesti merkittävässä paikassa, kulttuurikeskus Vanhan Paukun alueella. VPF kerää asiakkaita Lapuan lisäksi enenevissä määrin ympäri maakuntaa ja muualta Suomea, entisiä lapualaisia ja mahdollisia paluumuuttajia. Kaupungin tilaisuuteen käsittääksemme tuli tänä vuonna ennätysmäärä mahdollisia paluumuuttajia. Tapahtuma työllistää suurehkon määrän eri alojen ammattilaisia, mutta myös talkoovoimalla sekä urheiluseurojen hyödyntämisellä on ollut merkittävä rooli. Kustannusten edelleen jatkuvan kasvun sekä festivaalien kulurakenteen myötä on kriittisen tärkeää, että Lapuan kaupunki tukee tapahtumaa ja kaupunginhallitus myöntää hakemuksessa pyydetyn summan. Samalla sitoudumme neuvottelemaan kumppanuussopimuksen kaupungin kanssa aivan kuten aiempinakin vuosina. MP-Viihde Oy hakee kaupunginhallituksen avustusta vuoden 2026 Vanhan Paukun Festivaalin järjestämistä varten 22.000 euroa." Liitteenä on MP-Viihde Oy:n anomus.

Lapuan kaupunki on vuonna 2025 antanut tapahtumaan avustusta 19.500 euroa.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Lapuan kaupunki Kaupunginhallitus

<!-- image -->

Kaupunginhallitus päättää varata 19.500 euron suuruisen määrärahan MP-Viihde Oy:n kanssa tehtävää kumppanuussopimusta varten ehdolla, että summa voidaan sisällyttää vuoden 2026 talousarvioon.

Yhteistyöstä laaditaan erillinen kumppanuussopimus, jossa määritellään tarkemmin yhteistyön ehdot.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

<!-- image -->

## § 401

## Anomus Lapuan Virkiän järjestämän 2027 Nuorten Jukolan taloudelliseksi tukemiseksi

LAPDno-2025-916

Valmistelija / lisätiedot:

Satu Kankare, Kaupunginjohtaja, satu.kankare@lapua.fi

1 Anomus Nuorten Jukola 2027 / Kilpailualuekartta.pdf

Lapuan Virkiä on 3.10.2025 lähettänyt Lapuan kaupunginhallitukselle anomuksen Lapuan Virkiän järjestämän 2027 Nuorten Jukolan taloudelliseksi tukemiseksi seuraavasti:

"Suomen Suunnistusliitto on myöntänyt Lapuan Virkiälle nuorten suunnistuksen superviikonlopun järjestelyoikeudet 21.-22.8.2027 väliselle ajalle. Lauantaina 21.8. järjestetään Suomen suurin nuorten suunnistuksen viestitapahtuma Nuorten Jukola 10-18 vuotiaille. Sunnuntaina 22.8. järjestetään INOV-8-liigan (16-20 v) ja Kompassitapahtuman (10-14 v) valtakunnalliset finaalit. Näiden lisäksi sunnuntaina järjestetään kansalliset suunnistuskilpailut kaikille muille sarjoille. Kilpailut ovat samalla yksi 120-vuotisjuhliaan viettävän Lapuan Virkiän päätapahtumista.

Superviikonlopun kilpailuihin osallistuu yhteensä noin 2000 kilpailijaa. Nuorten Jukolan viestiin osallistuu 150-170 joukkuetta Suomesta sekä ulkomailta. Huoltajia ja katsojia kilpailuun odotetaan 1000-1500 henkilöä, joten viikonloppuna kilpailuissa on yhteensä 3000-4000 henkilöä. Kilpailumaastona toimii Simpsiön kaupungin puoleiset maastonosat. Kilpailukeskus rakennetaan Simpsiön jalkapallokentälle ja sen lähiympäristöön.

Nuorten Jukolan viesti näkyy IS-TV:n ja Ruutu-palvelun kautta suorana lähetyksenä. Jälkilähetys taltioidaan Suomen Suunnistusliiton YouTube-kanavalle. Suoralla ja jälkilähetyksellä on kymmeniätuhansia katsojia.

Nuorten Jukolan viestin järjestäminen on urheiluseuralle iso haaste niin taloudellisesti kuin työmäärällisesti. Alustava budjetti on noin 180.000 euroa, jonka lisäksi tarvitsemme järjestelyihin noin 130 talkootyöntekijän työpanoksen. Työ jakaantuu muutaman vuoden ajalle ennen tapahtumaa."

Liitteenä on anomus kokonaisuudessaan.

Lapuan Virkiä ehdottaa yhteistyösopimuksen laatimista, jonka arvo olisi yhteensä 30.000 euroa (alv 0 %) ja se jakautuisi vuosille 2026 ja 2027 siten, että ensimmäisen vuoden kustannus olisi 10.000 euroa ja toisen vuoden osuus olisi 20.000 euroa.

## Ehdotus

Esittelijä: Satu Kankare, Kaupunginjohtaja

Liitteet

18/2025

19 ( 49)

Lapuan kaupunki Kaupunginhallitus

<!-- image -->

## Kaupunginjohtajan ehdotus:

Kaupunginhallitus päättää varata 9.000 euron suuruisen määrärahan vuodelle 2026 Lapuan Virkiän kanssa tehtävää kumppanuussopimusta varten koskien Nuorten Jukolaa 2027 ehdolla, että summa voidaan sisällyttää vuoden 2026 talousarvioon.

Yhteistyöstä laaditaan erillinen kumppanuussopimus, jossa määritellään tarkemmin yhteistyön ehdot.

## Päätös

Kaupunginjohtaja alusti asiaa. Kaupunginjohtaja muutti ehdotustaan siten, että kaupunginhallitus päättää varata 5.000 euron suuruisen määrärahan vuodelle 2026 Lapuan Virkiän kanssa tehtävää kumppanuussopimusta varten koskien Nuorten Jukolaa 2027 ehdolla, että summa voidaan sisällyttää vuoden 2026 talousarvioon. Yhteistyöstä laaditaan erillinen kumppanuussopimus, jossa määritellään tarkemmin yhteistyön ehdot.

Kaupunginhallitus hyväksyi kaupunginjohtajan muutetun ehdotuksen.

18/2025

20 ( 49)

<!-- image -->

## § 402

## Thermopolis Oy / Energian varastoinnin kehittämishankkeen kuntarahaosuus

LAPDno-2025-939

Valmistelija / lisätiedot:

Satu Kankare, Kaupunginjohtaja, satu.kankare@lapua.fi

1 Lapuan kaupunginhallitus Energian varastointi -hankkeen kuntarahahakemus.pdf

Thermopolis Oy on lähettänyt 27.10.2025 kirjeen, jossa Thermopolis Oy:n hallitus esittää Lapuan kaupunginhallitukselle, että Energian varastoinnin kehittämishankkeelle myönnettäisiin kuntarahoitusta Lapuan kaupungin projekteihin varatuista määrärahoista.

Thermopolis Oy:n kirjeessä todetaan: "Yritysten toimintaympäristön kehittämisavustushaussa Energian varastoinnin kehittäminen Etelä-Pohjanmaan pkyrityksissä ja kaukolämpösektorilla -hanke sai myönteisen rahoituspäätöksen.  Yritysten toimintaympäristö on keskellä suurta energiamurrosta fossiilisten polttoaineiden käyttö vähenee, ja tilalle nousevat tuuli, aurinko ja muut uusiutuvat ratkaisut. Tämä muutos tuo mukanaan sekä mahdollisuuksia että haasteita: miten varmistamme, että sähköä ja lämpöä riittää aina, hinnat pysyvät kohtuullisina ja yritysten toiminta pysyy kilpailukykyisenä?

Tätä varten on käynnistetty hanke, joka auttaa alueen pk-yrityksiä ja kaukolämpötoimijoita ottamaan seuraavan askeleen kohti vähähiilistä, energiatehokasta ja joustavaa tulevaisuutta. Hankkeessa lisätään tietoa energian varastoinnista, sähköistymisestä ja kulutusjoustosta - eli ratkaisuista, joiden avulla energiaa voidaan hyödyntää älykkäämmin ja kustannustehokkaammin.

Samalla hanke kartoittaa paikallisten yritysten nykytilannetta ja tunnistaa kehittämistarpeita. Tarvittaessa yrityksiä ja julkisia toimijoita ohjataan toimintaympäristön kehittämisessä energiatehokkuuden, uusiutuvien energialähteiden ja energian varastoinnin näkökulmista. Näin varmistetaan, että ratkaisut vastaavat aidosti alueen tarpeita ja tukevat pitkäjänteistä kehitystä

Käytännössä hanke tarjoaa yrityksille konkreettisia työkaluja ja tiekarttoja, joiden avulla voidaan suunnitella omia investointeja ja parantaa energiatehokkuutta. Kaukolämpöyhtiöille hanke antaa valmiuksia kehittää lämpövarastoja ja sähköpohjaisia ratkaisuja, jotka vähentävät riippuvuutta polttamisesta ja fossiilienergiasta. Samalla paranee paikallinen energiaomavaraisuus ja toimitusvarmuus - asioita, jotka hyödyttävät suoraan myös kuntalaisia.

Hanke tuo yhteen yritykset, energiayhtiöt ja kunnan toimijat. Yhteisen tiedon ja osaamisen avulla rakennetaan kestävämpi, älykkäämpi ja kilpailukykyisempi energiajärjestelmä, joka tukee alueen elinvoimaa ja vihreää siirtymää. Tämä on sijoitus

## Liitteet

## Lapuan kaupunki

Kaupunginhallitus

<!-- image -->

## Lapuan kaupunki Kaupunginhallitus

tulevaisuuteen - siihen, että alueen kunnat ja yritykset ovat puhtaan energian edelläkävijöitä, eivät sivustakatsojia.

Hankkeen toteuttaa Thermopolis Oy ja hanke sai myönteisen rahoituspäätöksen 1.9.25 Keski-Suomen elinkeino-, liikenne ja ympäristökeskukselta, joka myönsi kehityshankkeelle 80 % Eu- ja valtion rahoituksen. Hankkeen toteutusaika on 1.9.2025 - 31.5.2027 ja kehityshankkeen kokonaisbudjetti 189 501 €..

## Kehityshankkeen budjetti:

| Hankkeen kustannus   | 2025   | 2026    | 2027   | Yhteensä €   |
|----------------------|--------|---------|--------|--------------|
| Kokonaisrahoitus     | 30 667 | 111 555 | 47 279 | 189 501      |
| EU-valtio rahoitus   | 24 533 | 89 244  | 37 823 | 151 600      |
| Kuntarahoitus        | 6 134  | 22 311  | 9 456  | 37 901       |

Liitteenä on Thermopolis Oy:n kirje kaupunginhallitukselle.

Thermopolis Oy hallitus esittää Lapuan kaupunginhallitukselle, että 1.9.202531.5.2027 toteutettavalle hankkeelle myönnettäisiin kuntarahoitusta Lapuan kaupungin projekteihin varatuista määrärahoista yhteensä 37 901 € omarahoitusosuuden jakaantuessa kolmelle vuodelle.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää osallistua Thermopolis Oy:n Energian varastoinnin kehittämishankkeeseen vuosina 2025 - 2027 yhteensä 37.901 euron kuntarahaosuudella, mikä otetaan talousarvion kustannuspaikalta 000474.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Esteellisyys

Esteellisenä (yhteisöjäävi) kokouksesta poistui tämän asian käsittelyn ja päätöksenteon väliseksi ajaksi klo 11.47 - 11.55 kaupunginvaltuuston 1. varapuheenjohtaja Kai Pöntinen sekä kaupunginhallituksen jäsenet Pekka Hella ja Sari Oja-Lipasti.

<!-- image -->

## § 403

## Rengonharju-säätiön takausvastuuseen kohdistuva budjetointi vuodelle 2026

LAPDno-2025-956

Valmistelija / lisätiedot:

Anne Marjamäki, Talouspäällikkö, anne.marjamaki@lapua.fi

Rengonharju-säätiö on kirjeellään 29.10.2025  pyytänyt Lapuan kaupunkia säätiön taustayhteisökuntana käsittelemään seuraavat asiat:

Säätiön rahoituskustannukset; kuntien suoritukset velkojille takausvastuun perusteella (ei avustuksina säätiölle).

Säätiön taustayhteisökuntien kanssa syksyllä 2015 käytyjen neuvotteluiden perusteella taustayhteisökunnat ovat pitäneet ensisijaisena vaihtoehtona sitä, että kunnat eivät maksa säätiölle avustuksia rahoituskustannusten maksamista varten vaan ne maksavat kukin osuuteensa takausvastuidensa suhteessa velkojille suoraan. Näin on toimittu vuosina 2016 - 2025.

Rengonharju-säätiö pyytää, että Lapuan kaupunki varaa talousarvioonsa 2026 vuodelle 4.761,52 euroa, jolla se maksaa Rengonharju-säätiön rahoituskuluja takaajana suoraan velkojille vuoden 2026 aikana. (oheismateriaali RHS-lainat-2026. pdf).

Lisäksi Rengonharju-säätiö esittää, että Lapuan kaupunki ei peri takautumis- eli regressioikeuden perusteella takaajana maksamiaan määriä säätiöltä niin kauan kuin sillä ei ole maksuvaraa, eikä myöskään peri regressiosaatavalleen viivästyskorkoja.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää varata rahoituskuluihin vuodelle 2026 yhteensä 4.761,52 euroa, jolla se maksaa Rengonharju-säätiön rahoituskuluja takaajana suoraan velkojille vuoden 2026 aikana.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

## Lapuan kaupunki

Kaupunginhallitus

<!-- image -->

18/2025

23 ( 49)

<!-- image -->

## § 404

## Asiointiliikenteen järjestäminen 1.8.2026 alkaen

LAPDno-2025-831

Valmistelija / lisätiedot:

Satu Kankare, Kaupunginjohtaja, satu.kankare@lapua.fi

Lapuan kaupunginhallitus on 19.12.2022 § 428 päättänyt asiointiliikenteen järjestämisestä Lapuan kaupungin alueella. Hankintapäätös on tehty 24.4.2023 § 142 ja asiointiliikennettä on toteutettu 1.6.2023 - 31.7.2025 välisen ajan. Lisäksi on hyödynnetty optiovuosi 1.8.2025 - 31.7.2026, jonka käyttämiseen kaupunginhallitus valtuutti alkuperäisellä päätöksellä kaupunginjohtajan.

Asiointiliikenne on Lapuan kaupungin järjestämää kaikille avointa joukkoliikennettä, joka maksaa asiakkaalle linja-autotaksan verran. Nykyisen sopimuksen mukainen liikennöintiaika on 6 tuntia arkipäivisin maanantaista perjantaihin.

Asiointiliikenne ei ole kaupungin lakisääteinen tehtävä, vaan se on hyvinvoinnin lisäämiseksi toteutettu ylimääräinen palvelu. Hyvinvointialue järjestää tahollaan vammaispalvelulain mukaisia kuljetuksia ja sosiaalihuoltolain mukaisia kuljetuksia.

Erityisesti ikäihmiset ovat hyödyntäneet asiointiliikennettä aktiivisesti. Kuukausittainen asiakkaiden määrä on tänä vuonna ollut keskimäärin 164 asiakasta kuukaudessa. Vuotuinen kustannus on n. 60.000 euroa (ialv). Tarkoituksenmukaista olisi, että Lapuan kaupunki järjestäisi kilpailutuksen asiointiliikenteen hoitamisesta myös jatkossa 1.8.2026 alkaen.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää asiointiliikenteen järjestämisestä ja kilpailutuksen toteuttamisesta siten, että asiointiliikennettä voitaisiin tarjota asukkaille jatkossakin eli 1.8.2026 alkaen sillä ehdolla, että summa voidaan sisällyttää vuoden 2026 talousarvioon.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

Kaupunginhallituksen jäsen Matti Kangas poistui kokouksesta klo 12.00.

Kokous keskeytettiin klo 12.00 - 13.00 väliseksi ajaksi.

## Lapuan kaupunki

Kaupunginhallitus

<!-- image -->

18/2025

24 ( 49)

<!-- image -->

## § 405

## Nuorisovaltuuston vaikutusmahdollisuuksien parantaminen

LAPDno-2025-913

Valmistelija / lisätiedot: Minna Kangasluoma, Hallintopäällikkö, minna.kangasluoma@lapua.fi Liitteet 1 Lapuan nuorisovaltuuston kannanotto vaikuttamismahdollisuuksien parantamiseksi. pdf Lapuan nuorisovaltuusto on ottanut kantaa vaikuttamismahdollisuuksien parantamiseksi Lapuan kaupungissa. Lapuan nuorisovaltuusto esittää seuraavia käytännön toimenpiteitä vaikutusmahdollisuuksien parantamiseksi: "Jotta nuorisovaltuusto voi toimia tehokkaasti, sen tulee saada tietoa ja vaikuttaa päätöksentekoon jo varhaisessa vaiheessa. Tässä muutamia esimerkkejä konkreettisista parannuskeinoista, jotka ovat käytössä myös monissa muissa Suomen kunnissa. Suomen Nuorisovaltuustojen Liiton (Nuva ry) suosituksen mukaisesti Lapuan nuorisovaltuusto esittää seuraavien edistysaskeleiden käyttöönoton harkintaa myös Lapuan kaupungissa: 1. Lausuntopyyntöjen järjestelmällinen käyttö: Nuorisovaltuustolle tulisi antaa säännöllisesti mahdollisuus antaa lausuntoja kaikista nuoria koskevista asioista, kuten koulutus- tai harrastuspalveluista tai kaupunkisuunnittelusta. Tämän tulisi olla automaattinen käytäntö, ei pelkkä pyynnöstä tapahtuva toimenpide. Esimerkiksi Vaasan nuorisovaltuusto antaa vuosittain kymmeniä lausuntoja eri lautakuntien ja virkamiesten pyynnöstä, mikä tekee heidän mielipiteistään aidosti osan päätöksenteon valmistelua. 2. Aloiteoikeus: Nuorisovaltuustolla tulisi olla virallinen aloiteoikeus kaupunginvaltuustolle. Tämä mahdollistaisi sen, että nuoret voivat itse nostaa esiin tärkeitä aiheita ja edistää niitä aktiivisesti. Aloiteoikeuden avulla nuorisovaltuusto voi saada asioita käsittelyyn, vaikka niitä ei olisi viranhaltijavalmistelussa mukana. 3. Paikka kaupunginvaltuustossa: Lapuan nuorisovaltuusto osallistuu jo aktiivisesti kaupungin lautakuntien toimintaan, sillä nuorisovaltuuston nimetyillä edustajilla on puhe- ja läsnäolo-oikeus kaupungin lautakunnissa. Puhe- ja läsnäolo-oikeus kaupunginvaltuustossa toisi kuitenkin nuorten ääntä merkittävästi enemmän kuuluviin myös kaupungin korkeimmassa päättävässä elimessä. Nuorisovaltuuston edustajan läsnäolo- ja puheoikeus valtuuston kokouksessa olisi perusteltua siksi, että alle 18-vuotiailla ei ole äänioikeutta kuntavaaleissa eikä vaalikelpoisuutta, eivätkä he siten voi äänestää oman ikäryhmänsä edustajaa valtuustoon." Liitteenä on nuorisovaltuuston kannanotto ja Suomen nuorisovaltuustojen liiton tukilausunto.

<!-- image -->

## Lapuan kaupunki

Kaupunginhallitus

Ehdotetuista käytännön toimenpiteistä lausuntopyyntöjen järjestelmällinen käyttö on otettavissa käyttöön ilman muita valmisteluja. Hallintosäännön 125 § mahdollistaa myös nuorisovaltuuston läsnäolo- ja puheoikeuden kaupunginvaltuuston kokoukseen. Sen sijaan aloiteoikeus kaupunginvaltuustossa edellyttäisivät muutosta hallintosääntöön.

Lapuan kaupungin hallintosäännön 112 §:ssä säädetään valtuutettujen aloiteoikeudesta. Kuntalain 23 §:n mukaan  "Kunnan asukkaalla, kunnassa toimivalla yhteisöllä ja säätiöllä sekä sillä, joka omistaa tai hallitsee kiinteää omaisuutta kunnassa, on oikeus tehdä aloitteita kunnan toimintaa koskevissa asioissa. Aloitteen tekijälle on ilmoitettava aloitteen johdosta suoritetut toimenpiteet." Myös alle 18vuotiaat voivat tehdä kuntalaisaloitteen. Lähtökohtana aloitteiden käsittelyssä tulisi olla niiden käsittely päätöksenteossa vasta viranhaltijoiden valmistelun jälkeen, joten tämän vuoksi nuorisovaltuuston suora aloiteoikeus kaupunginvaltuustossa ei ole perusteltua.

Lapuan kaupungin hallintosäännön 125 §:n mukaan "Nuorisovaltuuston vaaleilla keskuudestaan valitsemalle yli 15-vuotiaalle edustajalle myönnetään läsnäolo- ja puheoikeus muissa hallintosäännön mukaisissa toimielimissä, ei kuitenkaan kaupunginhallituksen, tarkastuslautakunnan eikä valtuuston tilapäisen valiokunnan kokouksessa."

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

1. esittää toimialoille, että lausuntopyyntöjä pyydetään järjestelmällisesti nuorisovaltuustolta ja muilta vaikuttamistoimielimiltä.
2. esittää kaupunginvaltuustolle, että se myöntää kahdelle Lapuan nuorisovaltuuston nimeämälle jäsenelle puhe- ja läsnäolo-oikeuden Lapuan kaupunginvaltuuston kokouksissa.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

<!-- image -->

## § 406

## Ystävyysohjelman mukainen ystävyyskuntavierailu Hohenlockstedtista Lapualle huhtikuussa 2026

LAPDno-2025-987

Valmistelija / lisätiedot:

Satu Kankare, Kaupunginjohtaja, satu.kankare@lapua.fi

Lapuan kaupunki ja Hohenlockstedtin kunta ovat solmineet 17.11.2023 ystävyysohjelman vuosille 2024-2029.

Vuonna 2026 ystävyysohjelman mukaisesti koululaiset saapuvat Hohenlockstedista Lapualle. Ajankohdaksi on kaavailtu vierailua 20.4.2026 - 24.4.2026 välisenä aikana.

Paikalle saapuvan valtuuskunnan koko on enintään 10 henkilöä. Ystävyysohjelman mukaisesti vieraileva kunta maksaa matkat ja isäntäkunta (Lapuan kaupunki) maksaa asumisen ja ateriat.

Ystävyyskuntatoimintaan on varauduttu talousarviossa (kp 000414).

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää hyväksyä ystävyysohjelman mukaisen koululaisten vierailun Lapualle huhtikuussa 2026 ja varautuu maksamaan ystävyysohjelman mukaisesti valtuuskunnan asumisen ja ateriat.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

## Lapuan kaupunki

Kaupunginhallitus

<!-- image -->

18/2025

27 ( 49)

<!-- image -->

## Lapuan kaupunki

Kaupunginhallitus

Kaupunginhallitus, § 5,20.01.2025 Kaupunginhallitus, § 56,24.02.2025 Kaupunginhallitus, § 377,03.11.2025 Kaupunginhallitus, § 407, 18.11.2025

§ 407

Maauimalan purkuajankohdan siirtopyyntö ja esitetyt toimenpiteet

LAPDno-2025-18

## Kaupunginhallitus, 20.01.2025, § 5

Valmistelijat / lisätiedot:

Satu Kankare, Kaupunginjohtaja, satu.kankare@lapua.fi

1 Äänestysluettelo / Pekka Hellan esitys kh 20.1.2025.doc

Lapuan kaupunginhallitus on päättänyt 7.12.2010 maauimalaa koskevasta maanvuokrasopimuksesta. Sopimus maanvuokrauksesta Suomen Emoyhtiö Oy:n kanssa on allekirjoitettu 12.10.2011.

Suomen Emoyhtiö Oy on irtisanonut 18.12.2024 maauimalan maanvuokrasopimuksen päättyväksi 31.12.2024.

Lapuan kaupungin ja Suomen Emoyhtiö Oy:n välillä tehdyn vuokrasopimuksen mukaisesti 'Vuokra-ajan päätyttyä vuokranantaja ei ole velvollinen suorittamaan vuokralaiselle mitään korvausta vuokra-alueella olevista vuokralaisen rakennuksista tai laitteista. Vuokralaisen on poistettava rakennukset ja laitteet vuokra-alueelta, jos vuokranantaja sitä pyytää.'

Sisäisen selvityksen perusteella Lapuan kaupungilla ei ole tarvetta vuokra-alueella oleville rakennuksille ja laitteille. Vuokrasopimuksen perusteella esitetään, että vuokralainen poistaa rakennukset ja uimahallin ulkopuoliset laitteet vuokra-alueelta kohtuullisen ajan kuluessa. Vuokrattu maa-alue tulee saattaa alkuperäiseen tasoon täyttämällä altaiden aiheuttamat kuopat.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee tiedokseen maauimalan maanvuokrasopimuksen irtisanomisen ja päättää, että vuokralaisen on poistettava rakennukset ja laitteet vuokra-alueelta sekä ennallistettava maa-alue kohtuullisen ajan kuluessa eli viimeistään 30.9.2025 mennessä.

## Päätös

## Liitteet

18/2025

28 ( 49)

<!-- image -->

## Lapuan kaupunki

## Kaupunginhallitus

Kaupunginhallituksen jäsen Pekka Hella teki kaupunginjohtajan ehdotuksesta poikkeavan esityksen, jossa vuokralaisen on poistettava rakennukset ja laitteet vuokraalueelta sekä ennallistettava maa-alue kohtuullisen ajan kuluessa eli viimeistään 31.5.2025 mennessä. Kaupunginhallituksen jäsen Riitta Kangasluoma kannatti Pekka Hellan esitystä.

Keskustelun aikana puheenjohtaja totesi, että Pekka Hella on tehnyt Riitta Kangasluoman kannattamana kaupunginjohtajan ehdotuksesta eriävän esityksen, joten asiassa suoritetaan avoin äänestys. Puheenjohtaja esitti, että ne, jotka kannattavat kaupunginjohtajan pohjaehdotusta äänestävät JAA ja ne, jotka kannattivat Pekka Hellan esitystä, äänestävät EI. Äänestysjärjestys hyväksyttiin.

Suoritetussa nimenhuutoäänestyksessä annettiin 2 JAA-ääntä ja 8 EI-ääntä.

Puheenjohtaja totesi, että kaupunginhallituksen päätökseksi tulee Pekka Hellan esitys.

## Esteellisyys

Esteellisenä (osallisuusjäävi) kokouksesta poistui tämän asian käsittelyn ja päätöksenteon väliseksi ajaksi klo 17.03 - 17.14  kaupunginhallituksen puheenjohtaja Kai Pöntinen. Puheenjohtajana tämän pykälän käsittelyn ja päätöksenteon aikana klo 17.03 - 17.14 toimi kaupunginhallituksen 1. varapuheenjohtaja Pekka Kivisaari.

## Kaupunginhallitus, 24.02.2025, § 56

Valmistelijat / lisätiedot:

Satu Kankare, Kaupunginjohtaja, satu.kankare@lapua.fi Minna Kangasluoma, Hallintopäällikkö, minna.kangasluoma@lapua.fi

1 Oikaisuvaatimus / Maauimalan vuokrasopimuksen irtisanominen / Suomen Emoyhtiö Oy

Lapuan kaupunginhallitus on kokouksessaan 20.1.2025 § 5 päättänyt, että maauimalan entisen vuokralaisen on poistettava rakennukset ja laitteet vuokraalueelta sekä ennallistettava maa-alue kohtuullisen ajan kuluessa eli viimeistään 31.5.2025 mennessä.

Suomen Emoyhtiö Oy (ent. vuokralainen) on 4.2.2025 jättänyt Lapuan kaupunginhallitukselle oikaisuvaatimuksen tehdystä päätöksestä. Oikaisuvaatimuksessa todetaan, että 'Pyydämme perumaan ko. päätöksen, koska purkuaikataulu on kohtuuttoman tiukka, eikä päätöksen toteuttaminen ole mahdollista toteuttaa järkevästi.' Liitteenä on oikaisuvaatimus.

Suomen Emoyhtiö Oy on esittänyt, että rakennukset ja laitteet voitaisiin poistaa vuokra-alueelta sekä ennallistaa alue 30.9.2025 mennessä. Vuokra-alue on aidattu ja

## Liitteet

18/2025

29 ( 49)

<!-- image -->

<!-- image -->

## Lapuan kaupunki

## Kaupunginhallitus

vuokralainen on ilmoittanut, että alueen turvallisuuteen liittyen tärkein tekijä on aitaus, joka purettaneen viimeiseksi.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

1.       hyväksyä esitetyn oikaisuvaatimuksen.
2.       hyväksyä, että Suomen Emoyhtiö Oy:n on poistettava rakennukset ja laitteet vuokra-alueelta sekä ennallistettava maa-alue 30.9.2025 mennessä ja huolehdittava aidan pitämisestä kunnossa siten, ettei turvallisuus vaarannu 24.2.2025 - 30.9.2025 välisenä aikana.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Esteellisyys

Esteellisenä (osallisuusjäävi) kokouksesta poistui tämän asian käsittelyn ja päätöksenteon ajaksi klo 18.19 - 18.27 väliseksi ajaksi kaupunginhallituksen puheenjohtaja Kai Pöntinen. Puheenjohtajana tämän pykälän käsittelyn ja päätöksenteon aikana toimi kaupunginhallituksen 2. varapuheenjohtaja Riitta Kangasluoma.

## Kaupunginhallitus, 03.11.2025, § 377

Valmistelijat / lisätiedot:

Satu Kankare, Kaupunginjohtaja, satu.kankare@lapua.fi

1 Maauimalan purkuajankohdan siirtopyyntö.pdf

Suomen Emoyhtiö Oy on 2.10.2025 lähettänyt Lapuan kaupungin kirjaamoon anomuksen Lapuan kaupunginhallitukselle. Anomuksessa pyydetään lisäaikaa maauimalan siirrolle 31.5.2026 asti. Perusteluna siirrolle esitetään, että siirrosta on neuvottelut käynnissä useamman tahon kanssa, joilla hankerahoitusratkaisut ovat kesken.

Suomen Emoyhtiö Oy:n anomus on liitteenä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

## Liitteet

18/2025

30 ( 49)

<!-- image -->

## Lapuan kaupunki

## Kaupunginhallitus

Kaupunginhallitus päättää hyväksyä esitetyn anomuksen siten, että Suomen Emoyhtiö Oy:n on poistettava rakennukset ja laitteet vuokra-alueelta sekä ennallistettava maaalue 31.5.2026 mennessä ja huolehdittava aidan pitämisestä kunnossa siten, ettei turvallisuus vaarannu 31.5.2026 asti.

## Päätös

Kaupunginjohtaja alusti asiaa. Keskustelun kuluessa kaupunginjohtaja teki muutetun esityksen: "Kaupunginhallitus päättää palauttaa asian valmisteluun ja muistuttaa siitä, että Suomen Emoyhtiö Oy:n on huolehdittava aidan pitämisestä kunnossa siten, ettei turvallisuus vaarannu."

Kaupunginhallitus hyväksyi kaupunginjohtajan muutetun esityksen.

## Esteellisyys

Esteellisenä (osallisuusjäävi) kokouksesta poistui tämän asian käsittelyn ja päätöksenteon ajaksi klo 17.52 - 18.40 väliseksi ajaksi kaupunginvaltuuston 1. varapuheenjohtaja Kai Pöntinen. Kai Pöntinen kutsuttiin takaisin kokoukseen vastaamaan kysymyksiin klo 18.20-18.30 väliseksi ajaksi.

## Kaupunginhallitus, 18.11.2025, § 407

Valmistelija / lisätiedot:

Satu Kankare, Kaupunginjohtaja, satu.kankare@lapua.fi

- 1 Maauimalan purkuajankohdan siirtopyyntö.pdf

2 Äänestysluettelo / Riitta Kangasluoman esitys Kh 18.11.2025

Lapuan kaupunginhallitus on päättänyt 7.12.2010 maauimalaa koskevasta maanvuokrasopimuksesta. Sopimus maanvuokrauksesta Suomen Emoyhtiö Oy:n kanssa on allekirjoitettu 12.10.2011. Suomen Emoyhtiö Oy on irtisanonut 18.12.2024 maauimalan maanvuokrasopimuksen päättyväksi 31.12.2024. Lapuan kaupunki ja Suomen Emoyhtiö Oy sopivat, että rakennukset ja laitteet poistettaisiin vuokraalueelta ja alue ennallistettaisiin 30.9.2025 mennessä. Lisäksi on sovittu siitä, että Suomen Emoyhtiö Oy:n on pidettävä aita kunnossa siten, että turvallisuus ei vaarannu. Suomen Emoyhtiö Oy on 2.10.2025 lähettänyt Lapuan kaupungin kirjaamoon anomuksen Lapuan kaupunginhallitukselle. Anomuksessa pyydetään lisäaikaa maauimalan siirrolle 31.5.2026 asti. Perusteluna siirrolle esitetään, että siirrosta on neuvottelut käynnissä useamman tahon kanssa, jolloin hankerahoitusratkaisut ovat kesken. Lapuan kaupunginhallitus päätti 3.11.2025 palauttaa asian valmisteluun.

Suomen Emoyhtiö Oy on irtisanonut vuokrasopimuksen vuoden 2024 lopussa, mutta tosiasiallisesti alue on edelleen heidän hallinnassaan. Tästä johtuen on perusteltua,

Liitteet

<!-- image -->

<!-- image -->

18/2025

32 ( 49)

että Suomen Emoyhtiö Oy maksaa vielä vuoden 2025 osalta maanvuokrasopimuksen mukaisen vuokran 1.050 euroa (ialv). Asiasta on neuvoteltu alustavasti vuokralaisen kanssa.

Suomen Emoyhtiö Oy on esittänyt, että maauimalan rakennukset ja laitteet poistettaisiin vuokra-alueelta ja alue ennallistettaisiin 31.5.2026 mennessä. Lisäksi Suomen Emoyhtiö Oy:n tulee huolehtia siitä, että aita pidetään kunnossa siten, ettei turvallisuus vaarannu.

Mikäli Suomen Emoyhtiö Oy ei ole poistanut rakennuksia ja laitteita, eikä ennallistanut aluetta 31.5.2026 mennessä, on perusteltua, että Lapuan kaupunki poistaa rakennukset ja laitteet ja ennallistaa alueen ja veloittaa kaikki siitä aiheutuvat kustannukset Suomen Emoyhtiö Oy:ltä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

1.       hyväksyä vuokrasopimuksen jatkumisen 31.12.2025 asti siten, että Suomen Emoyhtiö Oy maksaa vuokran 1.050 euroa (ialv) vuoden 2025 osalta.
2.       hyväksyä Suomen Emoyhtiö Oy:n anomuksen siten, että rakennukset ja laitteet poistetaan vuokra-alueelta ja alue ennallistetaan 31.5.2026 mennessä. Lisäksi Suomen Emoyhtiö Oy:n tulee huolehtia siitä, että aita pidetään kunnossa 31.5.2026 asti siten, ettei turvallisuus vaarannu.
3.       ilmoittaa Suomen Emoyhtiö Oy:lle, että mikäli Suomen Emoyhtiö Oy ei poista rakennuksia ja laitteita, eikä ennallista aluetta 31.5.2026 mennessä, poistaa Lapuan kaupunki rakennukset ja laitteet sekä ennallistaa alueen sekä veloittaa kaikki siitä aiheutuvat kustannukset Suomen Emoyhtiö Oy:ltä.

## Päätös

Kaupunginjohtaja alusti asiaa. Keskustelun aikana kaupunginjohtaja muutti ehdotustaan siten, että kaupunginhallitus päättää

1.       hyväksyä vuokrasopimuksen jatkumisen 31.12.2025 asti siten, että Suomen Emoyhtiö Oy maksaa vuokran 1.050 euroa (ialv) vuoden 2025 osalta ja 5/12 osaa 1.050 eurosta vuoden 2026 osalta.
2.       hyväksyä Suomen Emoyhtiö Oy:n anomuksen siten, että rakennukset ja laitteet poistetaan vuokra-alueelta ja alue ennallistetaan 31.5.2026 mennessä. Lisäksi Suomen Emoyhtiö Oy:n tulee huolehtia siitä, että aita pidetään kunnossa 31.5.2026 asti siten, ettei turvallisuus vaarannu.
3.       ilmoittaa Suomen Emoyhtiö Oy:lle, että mikäli Suomen Emoyhtiö Oy ei poista rakennuksia ja laitteita, eikä ennallista aluetta 31.5.2026 mennessä, poistaa Lapuan kaupunki rakennukset ja laitteet sekä ennallistaa alueen sekä veloittaa kaikki siitä aiheutuvat kustannukset Suomen Emoyhtiö Oy:ltä.

Lapuan kaupunki

<!-- image -->

Kaupunginhallitus

Kaupunginhallituksen jäsen Riitta Kangasluoma teki kaupunginjohtajan muutetusta ehdotuksesta poikkeavan esityksen, jonka mukaan siirtopyynnön mukaista jatkoaikaa ei hyväksyttäisi. Kaupunginhallituksen jäsen Pekka Hella kannatti Riitta Kangasluoman esitystä. Keskustelun aikana puheenjohtaja totesi, että Riitta Kangasluoma on tehnyt Pekka Hellan kannattamana kaupunginjohtajan muutetusta ehdotuksesta eriävän esityksen, joten asiassa suoritetaan avoin äänestys. Puheenjohtaja esitti, että ne, jotka kannattavat kaupunginjohtajan muutettua pohjaehdotusta äänestävät JAA ja ne, jotka kannattivat Riitta Kangasluoman esitystä, äänestävät EI. Äänestysjärjestys hyväksyttiin. Suoritetussa nimenhuutoäänestyksessä annettiin 7 JAA- ääntä ja 3 EI- ääntä.

Puheenjohtaja totesi, että kaupunginhallituksen päätökseksi tulee Kaupunginjohtajan muutettu ehdotus.

Marko Ämmälä poistui kokouksesta tämän asian päätöksenteon jälkeen klo 13.59.

## Esteellisyys

Esteellisenä (asianosaisjäävi) kokouksesta poistui tämän asian käsittelyn ja päätöksenteon ajaksi klo 13.11 - 13.59 väliseksi ajaksi kaupunginvaltuuston 1. varapuheenjohtaja Kai Pöntinen.

<!-- image -->

## Lapuan kaupunki

## Kaupunginhallitus

Henkilöstöjaosto, § 55,11.11.2025 Kaupunginhallitus, § 408, 18.11.2025

§ 408

Henkilöstölle järjestettävä yhteinen työhyvinvointitoiminta vuonna 2026

LAPDno-2025-937

## Henkilöstöjaosto, 11.11.2025, § 55

Valmistelijat / lisätiedot:

Kaija Metsänranta, vs. henkilöstöpäällikkö, kaija.metsanranta@lapua.fi

Määrärahavaraukset koko henkilöstölle järjestettävään työhyvinvointitoimintaan sisältyvät henkilöstöhallinnon talousarvioon. Vuoden 2026 talousarvion valmistelussa lähtökohtana on, että yhteiseen työhyvinvointitoimintaan varattavat määrärahat ovat vuoden 2025 tasolla.

Suurimpana euromääräisenä kuluna on varaus liikunta-, kulttuuri- ja hyvinvointietuun. Henkilöstöetu on otettu hyvin vastaan ja on tarkoituksenmukaista tarjota henkilöstölle liikunta-, kulttuuri- ja hyvinvointietua myös tulevina vuosina. Lokakuun loppuun mennessä henkilöstö (n. 500 henkilöä) on käyttänyt etuja noin 69 328 €:n arvosta. Vuonna 2026 on tarvetta nostaa liikunta-, kulttuuri- ja hyvinvointietua yhdenvertaisen kohtelun vuoksi. Liikunta- ja virkistysiltapäivät ovat olleet haasteellisia järjestää siten, että koko henkilöstöllä olisi mahdollista osallistua päivään, sen vuoksi ne korvataan liikunta-, kulttuuri- ja hyvinvointiedun korottamisena.

Tarkoituksena on myös vuonna 2026 järjestää sekä esihenkilöille että koko henkilöstölle työhyvinvointiin liittyvää koulutusta. Koko henkilöstölle järjestetään yksi koulutus ja esihenkilöille kaksi koulutusta, lisäksi jatketaan esihenkilöiden iltapäiviä, jotka ovat neljä kertaa vuodessa.

Lisäksi järjestetään yhteinen jouluruokailu sekä pikkujoulu. Työpaikoilla järjestettävään tyhy-toimintaan määrärahavaraus sisältyy myös henkilöstöhallinnon talousarvioon.

Liikunta-, kulttuuri- ja hyvinvointietu

- edun arvo vuonna 2026 on 225 € (200 € vuonna 2025)
- käyttö tapahtuu henkilöstön vapaa-ajalla

## Pikkujoulu

- varaus henkilöstön yhteiseen pikkujouluun
- tapahtuu henkilöstön vapaa-ajalla

<!-- image -->

18/2025

34 ( 49)

<!-- image -->

## Lapuan kaupunki

## Kaupunginhallitus

## Jouluruokailu

- henkilöstön yhteinen jouluruokailu
- mahdollisuuksien mukaan ruokatauolla, käytettävissä työaikaa enintään yksi tunti

## Muu yhteinen toiminta

- määrärahavaraus työpaikoille 50 €/vakinainen toimi tai virka (sama kuin vuonna 2025)
- työpaikoittain järjestettävää toimintaa
- toiminnasta etukäteen tieto henkilöstöpäällikölle (kustannukset henkilöstöhallinnon kustannuspaikalta) ja vastuualueen esihenkilölle
- mikäli järjestetään kehittämispäivän yhteydessä, toimintaa saa käyttää työaikaa
- mikäli järjestetään kehittämispäivästä erillisenä, toimintaan voi käyttää työaikaa enintään yhden tunnin.

## Ehdotus

Esittelijä: Kaija Metsänranta, vs. henkilöstöpäällikkö

Henkilöstöjaosto esittää kaupunginhallitukselle, että se hyväksyy henkilöstölle järjestettävän yhteisen työhyvinvointitoiminnan toteutettavaksi edellä tekstissä esitetyn mukaisesti.

## Päätös

Henkilöstöjaosto päätti esittää kaupunginhallitukselle, että se hyväksyy henkilöstölle järjestettävän yhteisen työhyvinvointitoiminnan toteutettavaksi edellä tekstissä esitetyn mukaisesti.

## Kaupunginhallitus, 18.11.2025, § 408

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää hyväksyä henkilöstölle järjestettävän yhteisen työhyvinvointitoiminnan toteutettavaksi edellä tekstissä esitetyn mukaisesti.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

Kaupunginhallituksen jäsen Pekka Hella poistui kokouksesta tämän asian päätöksenteon jälkeen klo 14.03.

<!-- image -->

18/2025

35 ( 49)

<!-- image -->

## § 409

## Lausuntopyyntö kaupunkiekosysteemialueiden rajauksista

LAPDno-2025-957

Liitteet

Valmistelija / lisätiedot: Mirva Korpi, Tekninen johtaja, mirva.korpi@lapua.fi Lea Hämäläinen, Projektikoordinaattori, lea.hamalainen@lapua.fi Henna Martikkala, Työnjohtaja, vt, kaupunginpuutarhuri, henna.martikkala@lapua.fi Heidi Hulkki, Kaavasuunnittelija, heidi.hulkki@lapua.fi 1 Lapuan kaupungin lausunto +liitteet Kaupunkiekosysteemien rajaaminen.pdf 2 Kommenttipyyntö kaupunkiekosysteemialueiden rajaaminen.pdf 3 Liite 2\_Kaupunkiympäristöt ennallistamisasetuksessa\_Tiivistys YM (1).pdf 4 Liite 3 Ohje UCC-alueen lähialueen määrittelyyn verkkokartalla (1).pdf Euroopan unionin ennallistamisasetus edellyttää kaupunkivihreän ja latvuspeiton lisäämistä kaupunkiympäristöissä vuodesta 2031 alkaen. Kaupunkiekosysteemialueiden rajaaminen koskettaa kaikkia niitä noin 70 kuntaa, jotka kuuluvat kaupunkiartiklan soveltamisen piiriin. Artikla edellyttää kaupunkivihreän ja latvuspeiton lisäämistä kaupunkiympäristöissä vuodesta 2031 alkaen. Jäsenvaltio määrittelee kansallisessa ennallistamissuunnitelmassa kaupunkiekosysteemialueet, joilla kaupunkivihreän ja latvuspeiton kehitystä seurataan. Artikla mahdollistaa eri vaihtoehtoja, joilla rajaaminen voidaan tehdä. Ympäristöministeriö sekä Euroopan komissio suosittelevat rajausvaihtoehdoista tapaa, jossa kaupunkiekosysteemialueeksi rajataan kunnan taajaan asutut osat (ns. UCC-alueet) sekä lähialue. YM on pyytänyt kuntia kommentoimaan ehdotetun rajaustavan (taajaan asutut osat ja lähialue) soveltumista omalle kunnalle sekä merkitsemään Syken tuottamalle karttapohjalle näkemyksensä paikallisesta ekosysteemialueen rajauksesta. Karttapohjalla on näkyvissä taajaan asutut osat sekä oletuksena 1 km2 kokoinen reuna-alue, jota on mahdollista kasvattaa tai pienentää. Lisäksi kuntia pyydetään esittämään rajausehdotuksen perustelut. Ennallistamisasetuksen mukaan kaupunkivihreän pinta-alan tulee kasvaa kaupunkiekosysteemialueiden yhteenlasketulla kansallisella tasolla ja latvuspeiton pinta-alan tulee kasvaa erikseen jokaisella kaupunkiekosysteemialueella ts. tarkastelu tehdään kuntatasolla. Kasvua seurataan eurooppalaisen satelliittiaineiston pohjalta (10 m2 karttaruudut) kuuden vuoden välein vuodesta 2031 alkaen. Seurannasta vastaa jäsenvaltio. Seurantaa jatketaan, kunnes saavutetaan jäsenvaltion asettamat tyydyttävät tasot.

Asetuksen mukaan kaupunkiekosysteemialue voi olla

- vain kaupungin tai kunnan taajaan asutut osat eli ns. UCC-alueet,

<!-- image -->

## Lapuan kaupunki

Kaupunginhallitus

- kaupungin tai kunnan taajaan asutut osat JA lähialue (1 km2 ruutuina),
- koko kaupunki tai kunta sen hallinnollisten rajojen mukaisesti tai
- kahden tai useamman kaupungin tai kunnan kaupunkiekosysteemialueista yhdistetty kaupunkiekosysteemialue.

Asetuksen toimeenpanoa valmisteleva teemaryhmä suosittelee vaihtoehtoa, jossa kaupunkiekosysteemialue sisältää taajaan asutut alueet ja lähialueet. Tätä rajaustapaa suosittelee myös Euroopan komissio. Esityksen mukaan lähialueen sisällyttäminen kaupunkiekosysteemialueeseen mahdollistaa joustavan paikallisten olosuhteiden ja erityispiirteiden huomioimisen.

Kaupunkivihreän pinta-alan tulee kasvaa kaupunkiekosysteemialueiden yhteenlasketulla alueella ja kasvua tarkastellaan kansallisella tasolla. Kaupunkivihreä sisältää havu- ja lehtipuuvaltaiset metsäiset alueet, pensaikkoiset alueet, pysyvästi kasvipeitteiset alueet, jäkälien ja sammalten peittämät alueet sekä sisävesialueet. Kaupunkivihreää ei ole päällystetty maa, kausittaisesti kasvipeitteiset alueet (sis. pellot), kasvipeitteettömät ja vain harvan kasvipeitteen alueet, lumen ja jään pysyvästi peittämät alueet sekä merialueet. Kaupunkivihreän tarkastelu tehdään satelliittikuvien 10 x 10 metrin ruutujen avulla siten, että jos ruudun viherpeitteisyys on alle 50 %, viherpeitteisyys kyseisen ruudun osalta on 0.

Em. satelliittikuvien perusteella päällystetyn maan ja metsien osalta tarkkuus on melko hyvä. Pensaikkojen, sammaleen ja jäkälän sekä kasvipeitteettömien ja harvan kasvipeitteen alueiden tunnistamisessa on enemmän  epävarmuutta. Pysyvästi kasvipeitteisten ja kausittaisesti kasvipeitteisten alueiden erottelu ei ole CLC+ Backbone 2021 - aineistossa tarkkaa. Pysyvän kasvipeitteen määrittely perustuu useisiin eri ajankohdan satelliittikuviin. Jos alue on eri ajankohtina otetuissa kuvissa kasvipeitteinen, tulkitaan alue  pysyvästi kasvipeitteiseksi. Mikäli alue on välillä paljas, se tulkitaan kausittaisesti kasvipeitteiseksi.

Latvuspeiton pinta-alan tulee kasvaa erikseen jokaisella kaupunkiekosysteemialueella ja latvuspeittoa tarkastellaan kaupunkiekosysteemikohtaisesti. Metsäalueilla latvuspeittoprosentti vaihtelee tyypillisesti välillä 50-90 %. Suomen koko aineistossa latvuspeiton prosenttiosuus on keskimäärin n 65 %. Tiiviskään metsä ei siis tule yleensä arvioitua täysin latvuspeittäväksi. Latvuspeiton tarkastelu tehdään satelliittikuvien 10 x 10 metrin ruutujen avulla siten, että alueen prosenttiluku kuvaa alueen latvuspeittoa.

Kaupunkivihreän ja latvuspeiton määrä ei saa vähentyä kaupunkiekosysteemialueilla vuoden 2024 tilanteeseen nähden. Kaupunkivihreää koskeva tarkastelu tehdään kuitenkin 31.12.2030 saakka vain, jos kaupunkivihreän osuus kaupunkiekosysteemialueella alittaa 45 %, ja latvuspeittoa koskeva tarkastelu vain, jos latvuspeittoprosentti on alle 10 %. Vuoden 2031 alusta lähtien kaupunkivihreän ja latvuspeiton tulee kasvaa kaupunkiekosysteemialueilla, kunnes saavutetaan kansallisesti määritelty tyydyttävä taso. Kansallisesti tyydyttävän taso määritystä ei ole vielä tehty. Kaupunkivihreää ja latvuspeittoa koskeva tarkastelu tehdään 6 vuoden välein ja tavoitteet voidaan saavuttaa esimerkiksi lisäämällä viheralueita tai istuttamalla puita.

<!-- image -->

Lapuan kaupunign osalta kaupunkivihreän osuus ylittää kaikilla rajausvaihtoehdoilla 45 % ja latvuspeittoprosentti on yli 10 %. Mitä suurempi on määritelty kaupunkiekosysteemi, sitä suuremmalla alueella tulee tehdä kaupunkivihreää ja latvuspeittoa edistäviä toimenpiteitä vuodesta 2031 lähtien.

Yhteenveto alueiden nykyisestä maankäytöstä eri rajausvaihtoehdoilla:

|                                       | Alueen koko pintaala (ha)   | kaavoitettu a (ha)   | yksityisomistuk- sessa (ha)   | peltoa (ha)   | metsä ä (ha)   |   viher- alueita (ha) |   Maisema- ja kulttuuri- alueet (ha) |
|---------------------------------------|-----------------------------|----------------------|-------------------------------|---------------|----------------|-----------------------|--------------------------------------|
| Taajaan asuttu alue (UCC)             | 1 300                       | 911                  | 800                           | 170           | 130            |                   214 |                                  139 |
| Taajaan asuttu alue (UCC) ja lähialue | 3 500                       | 1 205                | 2 440                         | 850           | 1 100          |                   293 |                                  749 |
| Suurin alue                           | 13 000                      | 1 441                | 11 150                        | 3 290         | 7 140          |                   310 |                                 3335 |

Lausunto ja kartat rajausvaihtoehdoista liitteenä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus antaa liitteenä olevan lausunnon ympäristöministeriölle kaupunkiekosysteemialueiden rajauksista.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

<!-- image -->

## § 410

## Lausuntopyyntö Etelä-Pohjanmaan kulttuuristrategia vuosille 2026-2035

LAPDno-2025-928

Valmistelija / lisätiedot:

Heli Talvitie, Kulttuuripäällikkö, heli.talvitie@lapua.fi

1 Lapuan kaupungin lausunto Lapuan kaupungin lausunto Etelä-Pohjanmaan liiton kulttuuristrategiasta vuosille 2026-2035 Lakeuden leveältä kulttuuria.pdf 2 Etela-Pohjanmaan-kulttuuristrategia-lausuntoversio-8.10.2025.pdf

Etelä-Pohjanmaan uusi kulttuuristrategia on valmistumassa. Maakuntahallitus päätti lokakuun kokouksessaan julkaista kulttuuristrategian luonnoksen liiton verkkosivuilla ja pyytää kunnilta lausuntoja asiakirjasta 28.11.2025 mennessä.

' - Etelä-Pohjanmaan kulttuuristrategia 2026-2035' kokoaa Lakeuden leveältä kulttuuria maakunnan yhteisen tahtotilan kulttuurin kehittämiseksi tulevalle strategiakaudelle. Kulttuuristrategiaa on valmisteltu syksystä 2024 alkaen laajassa yhteistyössä alueen toimijoiden kanssa. Työ on edennyt osallistavasti, ja valmisteluun on sisältynyt kolme kaikille avointa kulttuurikaffit-tilaisuutta sekä useita kohdennettuja tapaamisia eri sidosryhmien kanssa. Valmistelun tuloksena on syntynyt strategialuonnos, joka kokoaa yhteen yli kahdensadan osallistujan näkemyksiä ja oivalluksia EteläPohjanmaan kulttuurin nykytilasta, tulevaisuudesta ja kehittämisen painopisteistä.

Kulttuuristrategialuonnos on luettavissa Etelä-Pohjanmaan liiton verkkosivuilla osoitteessa https://epliitto.fi/kulttuuristrategia/.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus antaa liitteenä olevan lausunnon kulttuuristrategiasta EteläPohjanmaan liitolle.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

## Liitteet

<!-- image -->

18/2025

39 ( 49)

<!-- image -->

## § 411

## Kaupunginvaltuuston päätökset 10.11.2025 laillisuuden tarkastus ja täytäntöönpano

LAPDno-2025-742

Valmistelija / lisätiedot:

Minna Kangasluoma, Hallintopäällikkö, minna.kangasluoma@lapua.fi

Kuntalain 96 §:n mukaan "Jos kunnanhallitus katsoo, että valtuuston päätös on syntynyt virheellisessä järjestyksessä taikka että valtuusto on ylittänyt toimivaltansa tai että päätös on muuten lainvastainen, kunnanhallituksen on jätettävä päätös täytäntöön panematta. Asia on viipymättä saatettava valtuuston uudelleen käsiteltäväksi."

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus toteaa, ettei sillä ole huomautettavaa kaupunginvaltuuston 10.11.2025 tekemien päätösten laillisuudesta. Päätösten täytäntöönpanemiseksi kaupunginhallitus päättää seuraavaa:

§ 75 Asemakaavan muutos / 14. Honkimäen kaupunginosa / Honkimäen teollisuusalueen kortteli 1406 ja osakortteli 1424

Päätöksestä ilmoitetaan tekniselle lautakunnalle, Kaupunginjohtajan ehdotus: kaupungingeodeetille ja hallintosihteerille sekä AKL:n 8:67 mukaisille kunnan jäsenille.

§ 76 Asemakaavan muutos / 5. Kiviristin kaupunginosa / Kiviristin asuinalueen korttelit 501-505 ja 517-519

Päätöksestä ilmoitetaan tekniselle lautakunnalle, Kaupunginjohtajan ehdotus: kaupungingeodeetille ja hallintosihteerille sekä AKL:n 8:67 mukaisille kunnan jäsenille.

§ 77 Lapuan kaupungin talouden toteutumaraportti 1.1.-30.9.2025 (3. osavuosikatsaus) Päätöksestä ilmoitetaan kaupunginjohtajalle, Kaupunginjohtajan ehdotus: talouspäällikölle ja toimialojen johtajille.

§ 78 Konserniohjaus / Raportti valtuustolle konserniyhtiöiden tavoitteiden toteutumisesta ja taloudellisesta tilanteesta

Päätöksestä ilmoitetaan kaupunginjohtajalle ja Kaupunginjohtajan ehdotus: talouspäällikölle.

§ 79 Tuloveroprosentin vahvistaminen vuodelle 2026

Päätöksestä ilmoitetaan Verohallinnolle ja Kaupunginjohtajan ehdotus: talouspäällikölle.

## Lapuan kaupunki

## Kaupunginhallitus

<!-- image -->

18/2025

40 ( 49)

<!-- image -->

## Lapuan kaupunki

## Kaupunginhallitus

§ 80 Kiinteistöveroprosenttien määrääminen vuodelle 2026 Päätöksestä ilmoitetaan Verohallinnolle ja

Kaupunginjohtajan ehdotus: talouspäällikölle.

§ 81 Lapuan kaupungin sosiaalisen median ohje

Päätöksestä ilmoitetaan  kaupunginjohtajalle, Kaupunginjohtajan ehdotus: toimialajohtajille, toimialoille.

§ 82 Etelä-Pohjanmaan kuntien, Etelä-Pohjanmaan hyvinvointialueen ja EteläPohjanmaan liiton yhteistyösopimus yhteistyörakenteiden ja toimintatapojen periaatteiksi

Päätöksestä ilmoitetaan kaupunginjohtajalle, Kaupunginjohtajan ehdotus: toimialojen johtajille, Etelä-Pohjanmaan kunnille, Etelä-Pohjanmaan hyvinvointialueelle, Etelä-Pohjanmaan liitolle.

§ 83 Uuden varajäsenen valinta sivistyslautakuntaan

Päätöksestä ilmoitetaan valitulle, sivistys- ja Kaupunginjohtajan ehdotus: hyvinvointijohtajalle, hallintosihteerille, yhteystietorekisterin pitäjälle.

§ 84 Sidonnaisuudet

Päätös ei edellytä erillistä täytäntöönpanoa. Kaupunginjohtajan ehdotus:

§ 85 Ilmoitusasiat

Kaupunginjohtajan ehdotus:

§ 86 Muut asiat

Kaupunginvaltuuston kokouksessa 10.11.2025 on jätetty yksi valtuustoaloite:

1.  Valtuutettu Marko Ämmälän ja 30 muun valtuutetun valtuustoaloite Lapuan kaupungin kasvuohjelman 2026-2030 käynnistäminen.

Kaupunginvaltuusto lähetti valtuustoaloitteen kaupunginhallituksen käsiteltäväksi.

Valtuustoaloite / Lapuan kaupungin kasvuohjelman Kaupunginjohtajan ehdotus: 2026-2030 käynnistäminen lähetetään hallinnon toimialalle valmisteltavaksi.

## Päätös

Kaupunginhallitus hyväksyi kaupunginjohtajan ehdotukset.

Kaupunginvaltuuston 2. varapuheenjohtaja Marcus Toppari poistui kokouksesta tämän asian päätöksenteon jälkeen klo 14.13.

Päätös ei edellytä erillistä täytäntöönpanoa.

<!-- image -->

## § 412

## Lautakuntien ja toimikuntien esityslistat/pöytäkirjat

## Muiden lautakuntien ja toimikuntien pöytäkirjat:

1. Uimahallin seurantatoimikunnan 4.11.2025 kokouksen pöytäkirja.
2. Henkilöstöjaosto 11.11.2025 kokouksen pöytäkirja.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee pöytäkirjat tiedokseen.

## Päätös

Kaupunginhallitus merkitsi pöytäkirjat tiedokseen.

<!-- image -->

<!-- image -->

## § 413

## Vaikuttamistoimielinten pöytäkirjat

LAPDno-2025-864

Lapuan kaupungin vaikuttamistoimielinten pöytäkirjat:

1.  Vanhusneuvoston 5.11.2025 kokouksen pöytäkirja.
2.  Vammaisneuvoston 6.11.2025 kokouksen pöytäkirja.
3.  Nuorisovaltuuston 13.11.2025 kokouksen pöytäkirja.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee pöytäkirjat tiedokseen.

## Päätös

Kaupunginhallitus merkitsi pöytäkirjat tiedokseen.

<!-- image -->

18/2025

43 ( 49)

<!-- image -->

## § 414

## Kuntayhtymien ja hyvinvointialueen pöytäkirjat/esityslistat

Seuraavat kuntayhtymät ja hyvinvointialue ovat lähettäneet jäljennöksen hallituksensa /-valtuustonsa pöytäkirjasta/esityslistasta:

1.  Etelä-Pohjanmaan hyvinvointialueen aluehallituksen 10.11.2025 kokouksen esityslista.
2.  Kuntayhtymä Kympin yhtymähallituksen 14.11.2025 kokouksen esityslista.
3.  Etelä-Pohjanmaan maakuntahallituksen 20.10.2025 kokouksen pöytäkirja.
4.  Etelä-Pohjanmaan hyvinvointialueen aluehallituksen 28.10.2025 kokouksen pöytäkirja.
5.  Etelä-Pohjanmaan maakuntahallituksen 17.11.2025 kokouksen esityslista.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee pöytäkirjat ja esityslistat tiedokseen.

## Päätös

Kaupunginhallitus merkitsi pöytäkirjat ja esityslistat tiedokseen.

## Lapuan kaupunki

## Kaupunginhallitus

<!-- image -->

18/2025

44 ( 49)

<!-- image -->

## § 415

## Ilmoitusasiat

Kaupunginhallituksen tiedoksi esitetään seuraavaa:

## 1. Kuntalaiskysely Etelä-Pohjanmaan hyvinvointialueen palveluverkosta.

Eteläpohjalaisilla on nyt mahdollisuus ilmaista mielipiteensä sosiaali- ja terveyskeskusten palveluista sekä vuodeosastojen sijainnista verkkokyselyn kautta. Kysely on avoinna 24.11.2025 saakka. Kysely löytyy hyvinvointialueen verkkosivuilta Kuntalaiskysely - Etelä-Pohjanmaan hyvinvointialue

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee edellä mainitut tiedokseen.

## Päätös

Kaupunginhallitus merkitsi edellä mainitut tiedokseen.

<!-- image -->

<!-- image -->

## § 416

## Muut asiat

Lapuan kaupunki Kaupunginhallitus

<!-- image -->

1.  Puheenjohtajiston 14.11.2025 työryhmän tilannekatsaus.
2.  Edustukset

## Päätös

1.  Puheenjohtajiston 14.11.2025 työryhmän tilannekatsaus.

Puheenjohtajiston työryhmän puheenjohtaja Anneli Jäätteenmäki antoi puheenjohtajiston työryhmän 14.11.2025 kokouksen tilannekatsauksen.

## 2.  Edustukset

Lapuan kaupunki on kutsunut Seinäjoen kaupungin puheenjohtajiston vierailulle 14.1.2026 klo 17.00.

18/2025

46 ( 49)

<!-- image -->

## Lapuan kaupunki

Kaupunginhallitus

## Muutoksenhakukielto

§393, §394, §395, §396, §397, §405, §409, §410, §411, §412, §413, §414, §415, §416

## Muutoksenhakukielto

## Oikaisuvaatimus- ja valituskielto

- Tähän päätökseen, joka koskee vain valmistelua ja täytäntöönpanoa, ei saa hakea muutosta. (Kuntalaki 136 §)
- Tähän päätökseen, joka koskee hankintaoikaisua, ei saa hakea muutosta. (Hankintalaki 135 §)
- Tähän päätökseen, jolla on päätetty olla käyttämättä etuosto-oikeutta, ei saa hakea muutosta. (Etuostolaki 22 § 3 mom.)
- Tähän oikaisuvaatimuksen johdosta annettuun päätökseen, joka koskee verotusta, ei saa hakea muutosta (Veronkantolain 51 §:n 1 mom. ja 50 §:n 7 mom.)

<!-- image -->

## Lapuan kaupunki

## Kaupunginhallitus

## Oikaisuvaatimus

§398, §399, §400, §401, §402, §403, §404, §406, §407, §408

## Oikaisuvaatimusohje

## Muutoksenhakuohje Oikaisuvaatimus

Jos olet tyytymätön päätökseen, voit vaatia siihen oikaisua Lapuan kaupunginhallitukselta eli tehdä siitä oikaisuvaatimuksen.

Lapuan kaupunginhallituksen yhteystiedot: Lapuan kaupunginhallitus Käynti- ja postiosoite: Valtuustontie 8, 62100 Lapua Puhelin: 06 438 4111 (vaihde) sähköposti: kirjaamo@lapua.fi

Oikaisuvaatimuksen voi tehdä sekä tarkoituksenmukaisuus- että laillisuusperusteella, eli jos katsot päätöksen olevan epätarkoituksenmukainen tai että

-         päätös on syntynyt virheellisessä järjestyksessä
-         päätöksen tehnyt viranomainen on ylittänyt toimivaltansa
-         tai päätös on muuten lainvastainen.

Voit tehdä oikaisuvaatimuksen, jos olet kunnan jäsen. Asianosaisena voit tehdä oikaisuvaatimuksen kunnan jäsenyydestä riippumatta, jos päätös kohdistuu sinuun tai se vaikuttaa välittömästi oikeuksiisi, velvollisuuksiisi tai etuihisi.

## Oikaisuvaatimuksen toimittaminen

Toimita oikaisuvaatimus 14 päivän kuluessa päätöksen tiedoksisaannista. Tiedoksisaantipäivää ei lueta oikaisuvaatimusaikaan. Oikaisuvaatimus on tehtävä viimeistään määräajan viimeisenä päivänä. Myöhässä tullutta oikaisuvaatimusta ei tutkita.

Kunnan jäsenen katsotaan saaneen tiedon päätöksestä seitsemän päivän kuluttua siitä, kun pöytäkirja on nähtävänä Lapuan kaupungin internet-sivulla.

Asianosaisen katsotaan saaneen tiedon päätöksestä, jollei muuta näytetä, seitsemän (7) päivän kuluttua kirjeen lähettämisestä, kolmen (3) päivän kuluttua sähköisen viestin lähettämisestä tai saantitodistuksen osoittamana aikana/erilliseen tiedoksiantotodistukseen merkittynä aikana.

Voit toimittaa oikaisuvaatimuksen sähköpostilla, postittamalla, tuomalla sen Lapuan kaupungintalon seinässä olevaan postilaatikkoon tai henkilökohtaisesti Lapuan kaupungintalon kirjaamoon. Oikaisuvaatimusasiakirjat on toimitettava oikaisuvaatimusviranomaiselle viimeistään oikaisuvaatimusajan viimeisenä päivänä ennen viraston aukioloajan päättymistä.

<!-- image -->

18/2025

48 ( 49)

Lapuan kaupunki Kaupunginhallitus

<!-- image -->

Jos viimeinen palautuspäivä osuu viikonlopulle tai pyhäpäiväksi, voit toimittaa oikaisuvaatimuksen vielä seuraavana arkipäivänä.

Tee oikaisuvaatimus kirjallisena ja kerro siinä mitä muutoksia haluat päätökseen ja millä perusteella. Jos sinulla on vaatimustasi tukevia asiakirjoja, liitä ne oikaisuvaatimukseen mukaan. Lopuksi ilmoita yhteystietosi ja kotikuntasi ja allekirjoita oikaisuvaatimus. Sähköistä asiakirjaa ei tarvitse allekirjoittaa, mutta siitä on käytävä ilmi lähettäjän tiedot. Jos käytät laillista edustajaa, oikaisuvaatimuksessa tulee olla myös edustajan vastaavat tiedot.

Oikaisuvaatimus toimitetaan aina omalla vastuulla.