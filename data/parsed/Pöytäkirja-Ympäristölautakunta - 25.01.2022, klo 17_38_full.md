<!-- image -->

Lapuan kaupunki

Ympäristölautakunta

Aika 25.01.2022, klo 17:38 - 18:41 Paikka Lautakunnan kokoushuone, Poutuntie 8A

## Käsitellyt asiat

## § 1 Kokouksen laillisuus ja päätösvaltaisuus § 2 Pöytäkirjan tarkastus § 3 Rakennustarkastajien myöntämät luvat § 4 Ympäristöinsinöörin päätökset 2021 § 5 Tilinpäätös 2021 ja toimintakertomus / ympäristölautakunta § 6 Vuoden 2022 talousarvio ja taloussuunnitelma 2023 - 2024 / käyttösuunnitelma / ympäristölautakunta § 7 Ympäristönsuojelulain mukainen suunnitelmallinen valvonta 2021 § 8 Ritaharjun asemakaava, 7. Ritamäki korttelit 7177 - 7188 sekä niihin liittyvät virkistys- ja katualueet / ympäristölautakunnan lausunto § 9 Ympäristölupahakemus / Lapuan kaupunki § 10 Viemäriverkostoon liittyminen / Korpela 19:25

Pöytäkirja

25.01.2022

1/2022

1 (

20)

<!-- image -->

Lapuan kaupunki Pöytäkirja 1/2022 2 ( 20) Ympäristölautakunta 25.01.2022

Saapuvilla olleet jäsenet Juha Kattelus, puheenjohtaja Markku Keskikallio, 1. varapuheenjohtaja Arto Ylitalo Esko Yli-Karhu Juha-Matti Näykki Kati Lahnalampi Sini Syrjälä Ulla Tiitu Virve Salo, varajäsen

Muut saapuvilla olleet Tuula Vuori, hallintosihteeri, sihteeri Pekka Hella, kaupunginhallituksen edustaja Mirva Korpi, ympäristöinsinööri, esittelijä Jarkko Panu, rakennustarkastaja

Allekirjoitukset

Juha Kattelus Puheenjohtaja Tuula Vuori Sihteeri

Pöytäkirjan tarkastus Pöytäkirja on tarkastettu ja hyväksytty

27.01.2022 27.01.2022

Esko Yli-Karhu Sini Syrjälä

Pöytäkirjan nähtävänäolo Lapuan kaupungin verkkosivuilla 31.1.2022

Tuula Vuori, hallintosihteeri

<!-- image -->

## § 1

## Kokouksen laillisuus ja päätösvaltaisuus

Lapuan kaupungin hallintosäännön 16. luvun 119 §:n mukaan toimielin pitää kokouksensa päättämänään aikana ja paikassa.  Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten.  Tällöin puheenjohtaja määrää kokousajan.

Puheenjohtaja voi perua kokouksen.

Hallintosäännön 16. luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kuntalain 103 §:n 2 momentin mukaan lautakunta on päätösvaltainen, kun enemmän kuin puolet sen jäsenistä on läsnä.

## Ehdotus

Esittelijä: Mirva Korpi, Ympäristöinsinööri

Kokous todetaan lailliseksi ja päätösvaltaiseksi.

## Päätös

Totesi kokouksen lailliseksi ja päätösvaltaiseksi.

## Lapuan kaupunki

Ympäristölautakunta

<!-- image -->

## § 2 Pöytäkirjan tarkastus

Lapuan kaupungin hallintosäännön 16. luvun 140 §:n 3 momentin mukaan pöytäkirja tarkastetaan toimielimen päättämällä tavalla.

## Ehdotus

Esittelijä: Mirva Korpi, Ympäristöinsinööri

Ympäristölautakunta valitsee kokouksen pöytäkirjantarkastajat.

## Päätös

Valitsi tämän kokouksen pöytäkirjantarkastajiksi Esko Yli-Karhun ja Sini Syrjälän.

<!-- image -->

## § 3

## Rakennustarkastajien myöntämät luvat

LAPDno-2021-163

Valmistelija / lisätiedot: Tuula Vuori tuula.vuori@lapua.fi Hallintosihteeri

1 Rakennustarkastajien myöntämät luvat 10.12.2021-19.1.2022 Salassa pidettävä, Julkisuuslaki (621/1999) § 24

Rakennustarkastajat ovat myöntäneet liitteenä olevat rakennus- ja toimenpideluvat.

## Ehdotus

Esittelijä: Mirva Korpi, Ympäristöinsinööri

Ympäristölautakunta merkitsee myönnetyt luvat tiedokseen.

## Päätös

Hyväksyi esityksen.

Liitteet

Lapuan kaupunki

Ympäristölautakunta

Pöytäkirja

25.01.2022

1/2022

5 (

20)

<!-- image -->

## § 4

## Ympäristöinsinöörin päätökset 2021

LAPDno-2022-124

Liitteet

- 1 Ympäristöinsinöörin päätökset 1.1.-30.9.2021
- 2 Ympäristöinsinöörin päätökset 1.10.-31.12.2021

Ympäristöinsinöörin päätökset vuonna 2021.

## Ehdotus

Ympäristölautakunta merkitsee päätökset tiedokseen.

## Päätös

Hyväksyi esityksen.

Lapuan kaupunki

Ympäristölautakunta

<!-- image -->

## § 5

## Tilinpäätös 2021 ja toimintakertomus / ympäristölautakunta

LAPDno-2022-44

Valmistelija / lisätiedot:

Mirva Korpi mirva.korpi@lapua.fi Ympäristöinsinööri

1 Toimintakertomus 2021 / ympäristölautakunta 2 Toteuma 2021 numero-osa

Lapuan kaupungin vuoden 2021 talousarvion täytäntöönpano-ohjeiden mukaan toimielinten tulee seurata määrärahojen ja tuloarvioidensa käyttöä ja raportoida tilanteesta ajalta 1.1. - 31.12.2021.

Ympäristölautakunnan talouden toteutuminen v. 2021

|              |   Talousarvio 2021 |   Toteutuma 2021 | Tot-%   |
|--------------|--------------------|------------------|---------|
| Menot        |            353.162 |          343.944 | 97,4    |
| Tulot        |            116.095 |          152.745 | 131,6   |
| Toimintakate |            237.067 |          185.328 | 78,2    |

## Ehdotus

Esittelijä: Mirva Korpi, Ympäristöinsinööri

Lautakunta toteaa, että ympäristölautakunnan menot ovat alittuneet ja tulot ylittyneet. Talousarvio on toteutunut hyvin ja lautakunta saattaa kaupunginhallituksen tiedoksi tavoitteiden toteuman vuodelta 2021.

## Päätös

Hyväksyi esityksen.

## Liitteet

1/2022

<!-- image -->

## Lapuan kaupunki

Ympäristölautakunta

## Kaupunginhallitus, § 135,20.12.2021 Ympäristölautakunta, § 6, 25.01.2022

§ 6

Vuoden 2022 talousarvio ja taloussuunnitelma 2023 - 2024 / käyttösuunnitelma / ympäristölautakunta

LAPDno-2021-187

## Kaupunginhallitus, 20.12.2021, § 135

Valmistelijat / lisätiedot: Anne Marjamäki anne.marjamaki@lapua.fi Talouspäällikkö

1 Vuoden 2022 talousarvion täytäntöönpano-ohjeet.pdf

Kuntalain 110 §:n mukaan "kunnan toiminnassa ja talouden hoidossa on noudatettava talousarviota". Kaupunginvaltuusto on hyväksynyt vuoden 2022 talousarvion kokouksessaan 13.12.2021 § 22 .

10.8.2021 voimaan tulleen hallintosäännön mukaan kaupunginhallitus ja lautakunnat hyväksyvät talousarvioon perustuvat käyttösuunnitelmansa.

Talousarvion 2022 toteutuminen vaatii tarkkaa taloudenpitoa ja seurantaa, sillä käyttötalousmenojen taso on budjetoitu tiukaksi. Merkittävimmät epävarmuustekijät vuoden 2022 talousarvion toteutumiseen liittyvät verotulojen kehitykseen, palkkakustannusten kehitykseen ja perusturvan toimintakuluihin (hoitovelka, korona).  Käyttötalouden toimintatulojen ja -menojen osalta on tärkeää, että ne kokonaisuutena pysyvät budjetissa ja mahdollisiin poikkeamiin reagoidaan kaikkien toimialojen osalta, mikäli jonkin toimialan budjetti uhkaa ylittyä.

Vuoden 2022 talousarvion vuosikate on 6,75 milj. euroa ja poistojen määrä on samansuuruinen, joten tilikauden tulos on tasapainossa. Kaupungin talouden tasapainottamistoimenpiteitä on edelleen välttämätöntä jatkaa. Vuoden 2022 aikana jatketaan osana normaalia toimintaa vuonna 2018 hyväksyttyä 10 kohdan toimenpideohjelmaa, jolla pyritään löytämään sellaisia toimenpiteitä ja rakenteellisia muutoksia, jotka alentavat pysyvästi käyttötalousmenoja ja/tai lisäävät  tulopohjaa ja rahoitustuloja mm. omistusten arvioinnin kautta.

Rahoituksen näkökulmasta talouden tasapainotila edellyttäisi sitä, että vuosikate kattaisi nettoinvestoinnit ja lainojen lyhennykset.

Investointitaso on kuitenkin pitkään ollut vuosikatetta korkeampi, minkä vuoksi lainamäärä on kasvanut  viime vuosina.

Merkittävät investoinnit vuosina 2018-2020 ovat lisänneet kaupungin velkamäärää. Vuoden 2022 merkittävin investointi on 2,7 milj. euron päiväkoti-investointi.  Vuoden

## Liitteet

<!-- image -->

## Lapuan kaupunki

Ympäristölautakunta

2022 vuosikate on 6,75 milj. euroa, mikä on tulorahoituksen osalta kaupungin investointiraja. Kaupungin nettoinvestoinnit vuoden 2022 talousarviossa ovat 9 milj. euroa. Investoinnit rahoitetaan pääosin tulorahoituksella. Suunnitelmavuonna 2023 nettoinvestointitaso nousee 13 milj. euroon ja vuoden 2024 suunniteltu nettoinvestointitaso on 9,6 milj. euroa.

Vuoden 2022 talousarvion toteutumista tulee seurata kaikilla tasoilla jatkuvana prosessina ja raportoida kaupunginhallitukselle, lautakunnille ja valtuustolle talousarvion täytäntöönpano-ohjeiden mukaisesti. Oleellisista poikkeamista talousarvioon verrattuna on raportoitava viipymättä kaupunginhallitukselle ja ryhdyttävä toimenpiteisiin ylitysuhan torjumiseksi. Määrärahojen mahdollinen lisätarve tulee ensisijaisesti kattaa lautakunnan määrärahojen sisällä ja sopeuttaa toiminta olemassa oleviin määrärahoihin.

Vuoden 2022 talousarvion täytäntöönpano-ohje liitteenä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus:

1. hyväksyy talousarvion täytäntöönpano-ohjeet
2. velvoittaa lautakuntia ja sen alaisia viranhaltijoita seuraamaan talousarvionsa toteutumista kuukausittain täytäntöönpano-ohjeiden mukaisesti.

Raportissa on selvitettävä, mihin konkreettisiin toimenpiteisiin on ryhdytty, jos määrärahat uhkaavat ylittyä

3.  edellyttää, että lautakunnat jatkavat työtään toimenpideohjelman mukaisesti pysyvien säästökohteiden sekä rakenteellisten uudistusten löytämiseksi.
4.  päättää, että tarkistetut käyttösuunnitelmat toimitetaan talouspäällikölle 31.1.2022 mennessä.

## Päätös

Kaupunginhallitus hyväksyi kaupunginjohtajan ehdotuksen.

<!-- image -->

## Lapuan kaupunki

Ympäristölautakunta

Mirva Korpi mirva.korpi@lapua.fi Ympäristöinsinööri

1 Käyttösuunnitelma 2022 / ympäristölautakunta

- 2 Vuoden 2022 talousarvion täytäntöönpano-ohjeet

Kaupunginhallituksen 20.12.2021 § 135 antamien täytäntöönpano-ohjeiden mukaisesti on laadittu talousarvion käyttösuunnitelma vuodelle 2022 hyväksyttyjen määrärahojen puitteissa.

|               |       € |
|---------------|---------|
| Toimintamenot | 332.343 |
| Toimintatulot | 132.095 |
| Toimintakate  | 200.248 |

## Ehdotus

Esittelijä: Mirva Korpi, Ympäristöinsinööri

Ympäristölautakunta hyväksyy talousarvion käyttösuunnitelman vuodelle 2022.

## Päätös

Hyväksyi esityksen.

## Liitteet

<!-- image -->

## § 7

## Ympäristönsuojelulain mukainen suunnitelmallinen valvonta 2021

LAPDno-2022-125

Valmistelija / lisätiedot: Mirva Korpi mirva.korpi@lapua.fi Ympäristöinsinööri

Valvontasuunnitelma on laadittu vuosille 2020-2024 ja se tarkastetaan viiden vuoden välein, ellei lainsäädännön muutokset edellytä suunnitelman muuttamista aikaisemmin.

Valvontasuunnitelman laatiminen perustuu ympäristönsuojelulakiin (527/2014), jonka 168 §:n mukaan kunnan ympäristönsuojeluviranomaisen on laadittava alueelleen ympäristönsuojelulain mukaista säännöllistä valvontaa varten valvontasuunnitelma. Valvontasuunnitelmassa on oltava tiedot alueen ympäristöoloista ja pilaantumisen vaaraa aiheuttavista toiminnoista sekä käytettävissä olevista valvonnan voimavaroista ja keinoista. Suunnitelmassa kuvataan tämän lisäksi valvonnan järjestäminen ja riskinarvioinnin perusteet sekä valvonnasta vastaavien viranomaisten yhteistyö.

Valvontasuunnitelman perusteella kunnan ympäristönsuojeluviranomaisen on laadittava valvontaohjelma, jossa kuvataan valvottavat kohteet ja niihin kohdistettavat säännölliset valvontatoimet. Valvontaohjelma on pidettävä ajan tasalla.

Valvontasuunnitelman mukaisia säännöllisen valvonnan piiriin kuuluvia kohteita on yhteensä 110 kpl.

Valvontaohjelman mukaan vuonna 2021 valvonta kohdistetaan eläinsuojiin ja muihin toimintoihin, joissa viimeisestä tarkastuksesta on kulunut kauemmin aikaa kuin mitä valvontasuunnitelmassa on määrätty toimialakohtaiseksi vähimmäistarkastusväliksi sekä uusiin toimintansa aloittaneisiin kohteisiin. Eläinsuojien osalta valvotaan ne tilat, joissa edellisestä tarkastuksesta on 5-10 vuotta tai lupatilanne edellyttää tarkastusta. Valvontaohjelman mukaan valvonnan kohteena vuonna 2021 oli 28 tilaa, joista 3 tilaa oli lopettanut toimintansa. Muut 25 tilaa tarkastettiin vuonna 2021 ja lisäksi tarkastettiin muun valvonnan kautta valvonnan piiriin tullut eläintila.

Vuonna 2021 valvontaohjelmaan kuulumattomia tarkastuksia tehdään ympäristöluvan, rekisteröinnin ja 115 a §:n mukaisen ilmoituksen käsittelyn yhteydessä. Lisäksi em. kohteilla suoritetaan tarkastus, mikäli kyseessä on uuden toiminnan tai laajennuksen käyttöönottaminen. Vuonna 2021 ei aloitettu uusia toimintoja, mutta tarkastus suoritettiin 7 jakeluasemalle ja 3 jätteen käsittelypaikalle.

Vuonna 2021 valvotaan jätelain 100 §:n mukaisesti rekisteröidyt kohteet. Lisäksi vuonna 2021 pyritään laatimaan jätelain 124 §:n mukaista valvontaa varten yhteenveto laitoksista ja toiminnoista, joissa syntyy vaarallista jätettä.Valvontaa ei kyetty suorittamaan vuoden 2021 aikana näille kohteille.

Lapuan kaupunki Ympäristölautakunta

<!-- image -->

## Lapuan kaupunki

Ympäristölautakunta

Vuonna 2021 suoritetaan tarkastus toiminnassa oleville maa-ainesten ottoalueille. Voimassa olevien maa-ainesten ottolupia on 7 kpl Lapuan kaupungin alueella. Tarkastusta ei suoriteta niille ottoalueille, joilla ei ole toimintaa. Tarkastus suoritettiin 6 maa-ainesten ottoalueelle vuonna 2021. Lisäksi tarkistettiin yksi kotitarveottoalue.

Vuonna 2021 pyritään huolehtimaan siitä, että jätevesiasetuksen mukaiset kiinteistöt parantavat jäteveden käsittelyjärjestelmää tai hakevat poikkeamista parantamisvelvoitteesta. Tarvittaessa valvontaa varten voidaan suorittaa myös tarkastuksia maastossa. Vuonna 2021 suoritettiin 6 tarkastusta, jotka liittyivät kiinteistöjen jäteveden käsittelyjärjestelmien parantamiseen.

Vuonna 2021 kehotetaan uusia kiinteistöjä liittymään viemäriverkostoon toimintaalueella, joilla on edelleen vesihuoltolain mukainen liittymisvelvollisuus. Lisäksi pyritään hoitamaan ympäristölautakunnassa olevia keskeneräisiä asioita loppuun. Uusia kiinteistöjä ei kehotettu liittymään viemäriverkostoon. Kiinteistöjä, joiden liittymistä koskeva asia oli kesken, kehotettiin suorittamaan liittyminen loppuun. Liittymistä koskevat asiat eivät tarvinneet tarkastuksia paikan päällä.

Näiden kiinteistöjen osalta valvonta suoritetaan ensisijaisesti toimistotyönä, mutta tarvittaessa tehdään myös maastotarkastuksia.

## Ehdotus

Esittelijä: Mirva Korpi, Ympäristöinsinööri

Ympäristölautakunta merkitsee valvontasuunnitelman ja -ohjelman mukaisen tarkastuksen vuonna 2021 tiedokseen.

## Päätös

Hyväksyi esityksen.

Lapuan kaupunki Ympäristölautakunta

<!-- image -->

## § 8 Ritaharjun asemakaava, 7. Ritamäki korttelit 7177 - 7188 sekä niihin liittyvät virkistys- ja katualueet / ympäristölautakunnan lausunto

LAPDno-2021-423

Valmistelija / lisätiedot: Mirva Korpi, Jarkko Panu mirva.korpi@lapua.fi, jarkko.panu@lapua.fi Ympäristöinsinööri, Rakennustarkastaja

Lapuan kaupungin maankäyttö- ja kiinteistöosastolla on ollut 22.12.2021 - 19.1.2022 nähtävillä asemakaavaluonnos, joka koskee Ritamäen kaupunginosassa Ritapuiston asemakaavaehdotusta kortteleissa 7177-7188.

Aineisto löytyy kaupungin kotisivuilta osoitteesta www.lapua.fi&gt;asuminen ja . ympäristo&gt;kaavoitus, tontit ja maastomittaus&gt;kaavoitus&gt;meneillään olevat kaavat

Kaava-alue sijaitsee noin 3-4 km etäisyydellä Lapuan liikekeskustasta. Alue rajautuu eteläpuolelta Ritamäen asuntoalueeseen. Suunnittelualueen itäpuolella kulkee Kauhavantie (Vt 19) ja koillispuolella sijaitsee kiviaineksen otto- ja käsittelyalue. Kaavoitettavan alueen pinta-ala on noin 33,3 ha.

Ritaharjun eteläpuolella alue on kaavoitettu asuntoalueeksi ja viimeisin kaava on saanut lainvoiman vuonna 2021. Kaavoittamaton alue on suurimmaksi osaksi kaupungin omistuksessa. Kaavoitettava alue sijaitsee Ritamäen asuntoalueen pohjoispuolella. Suunnittelualueen itäpuolella kulkee Kauhavantie (Vt 19) ja koillispuolella sijaitsee kiviaineksen otto- ja käsittelyalue.

Suunnittelualue on rakentamatonta metsäaluetta. Maasto on alimmillaan alueen länsiosassa noin +70,0 m ja korkeimmillaan alueen keskellä noin +82,0 m.

Ramboll Finland Oy vuosina 2011 ja 2017 tehtyjä luontoselvityksiä täydennettiin maastokäynnillä elokuussa 2021 (Ramboll Finland Oy). Alueelta tarkistettiin myös tiedot uhanalaisten eliölajien havainnoista Suomen Lajitietokeskuksen laji.fipalvelusta, jonne ei ollut tallennettu havaintoja kyseiseltä alueelta (27.8.2021). Selvityksen mukaan suunnittelualueen pohjois- ja keskiosa on enimmäkseen nuorta, mäntyvaltaista kuivahkon kankaan kasvatusmetsää (kuva 3 vasemmalla). Suunnittelualueen pohjoisrajan tuntumassa on pieni kuvio varttuneita kuusia ja niiden eteläpuolella maaston notkelmassa kuvio tiheää, nuorta kuusikkoa. Monin paikoin maasto on kallioista. Alueen metsät ovat enimmäkseen tasaikäisiä, tehokkaasti hoidettuja talousmetsiä. Selvityksen perusteella alueella ei ole erityisiä luontoarvoja. Luontoselvitysalueen itäosan kallioisella alueella kasvaa kuitenkin vanhempaa, maisemallisesti arvokasta männikköä. Kallioalueella on tallautumalla muodostuneita polkuja. Alueen luonnonolosuhteita on täydennetty nyt suunnitteilla olevan

<!-- image -->

Lapuan kaupunki

Ympäristölautakunta laajennusosan (Sähkölinjan molemmat puolet) alueelta maastokäynnillä 10.11.2021. Nyt kaavoitettava alue on luonnonolosuhteiltaan homogeenistä ympäröivään jo asemakaavoitettuun ympäristöön niin kasvillisuudeltaan kuin maastonmuodoiltaan.

Suunnittelualueen pohjoispuolella sijaitsee kaksi kallioaineksen ottoaluetta, joista koillispuolella osittain alle 300 metrin etäisyydellä sijaitsee Destia Oy:n hallinnoima kiviaineksien louhinta ja murskausalue, jolla on voimassa oleva ympäristölupa ja jonka kivaineksen ottolupa päättyy 1.2.2025. Lännen Kivijaloste Oy:n hallinnoima alue sijaitsee noin 300-500 metrin etäisyydellä. Toimijalle on myönnetty 10 vuoden toimintalupa 24.11.2020 ja ympäristölupa on voimassa toistaiseksi.

Ramboll Finland Oy on laatinut Lapuan kaupungin toimesta keväällä 2021 meluselvityksen alueelta. Melutarkastelut tehtiin vuoden 2040 ennustetilanteen liikennemäärillä. Selvityksen mukaan Kauhavantien (vt 19) ennustettu liikennemäärä vuodelle 2040 on noin 9300 ajon./vrk. Selvityksessä on liikenteen keskinopeudeksi arvioitu 80 km/h tai 100 km/h. Selvityksessä todettiin melunsuojaustarve lähimmissä kortteleissa.

## Ehdotus

Esittelijä: Mirva Korpi, Ympäristöinsinööri

Asemakaavaluonnoksen mukaiset asuinpientalojen korttelialueet sijaitsevat kalliokiviaineksen ottoalueen välittömässä läheisyydessä. Destia Oy:lle on myönnetty lupa maa-ainesten ottamiseen ja päätös on saanut lainvoiman 2.2.2015. Lupa on voimassa 10 vuotta. Toistaiseksi voimassa oleva ympäristölupa on myönnetty toiminnalle 15.10.2010. Lisäksi alueen läheisyydessä alle 500 metrin etäisyydellä sijaitsee Lännen Kivijaloste Oy:n kalliokiviainesten ottoalue. Lännen Kivijaloste Oy:lle on myönnetty toistaiseksi voimassa oleva ympäristölupa 12.5.2016. Lännen Kivijaloste Oy:lle on myönnetty 10 vuoden maa-ainesten ottolupa 24.11.2020 ja lupa toiminnan aloittamiseen muutoksenhausta huolimatta 1.4.2021. Näistä luvista on valitettu Vaasan hallinto-oikeuteen. Vaasan hallinto-oikeus ei ole keskeyttänyt aloittamisoikeutta.

Valtioneuvoston asetus (800/2010) kivenlouhimojen, muun kivenlouhinnan ja kivenmurskaamojen ympäristönsuojelusta säätelee toiminnanharjoittamisen edellytyksistä. Asetuksen 3 §:n mukaan kivenlouhinta ja murskaamo on sijoitettava siten, että melua tai pölyä aiheuttavan toiminnon etäisyys asumiseen tai lomaasumiseen käytettävään rakennukseen tai sen välittömässä läheisyydessä sijaitsevaan oleskeluun tarkoitettuun piha-alueeseen tai muuhun häiriölle alttiiseen kohteeseen on vähintään 300 metriä.

Asemakaavaluonnoksen mukaisella alueella suurin osa asuinpientalojen korttelialueista sijaitsee alle 300 metrin etäisyydellä Destia Oy:n harjoittamasta kivenlouhinnasta ja murskaamosta. Jos asuinpientaloja rakennetaan alle 300 metrin etäisyydelle Destia Oy:n toiminta-alueesta, rajoittaa asuinrakennusten rakentaminen Destia Oy:n toimintaa alueella. Kiveä ei saa louhia eikä murskata alle 300 metrin

<!-- image -->

Lapuan kaupunki

Ympäristölautakunta

Pöytäkirja

25.01.2022

etäisyydellä. Alle 300 metrin etäisyydellä olevat asuinpientalojen korttelialueet tulisi ottaa käyttöön vasta 2.2.2025 jälkeen, kun Destia Oy:lle myönnetty lupa maa-ainesten ottamiseen päättyy. Lännen Kivijaloste Oy voi harjoittaa maa-ainesten ottamista alueella vuoteen 2031 saakka, mikäli Vaasan hallinto-oikeus ei kumoa toiminnanharjoittajalle myönnettyä aloittamisoikeutta. Ne korttelialueet, jotka sijaitsevat alle 300 metrin etäisyydellä Lännen Kivijaloste Oy:n ottoalueesta tulisi ottaa käyttöön vasta sen jälkeen, kun Lännen Kivijaloste Oy:lle myönnetty maa-ainesten ottolupa päättyy, ellei Vaasan hallinto-oikeus kumoa toiminnalle myönnettyä maaainesten ottolupaa. Mahdolliset käyttöönottorajoitukset tulisi käydä ilmi asemakaavakartasta. Kaavaluonnoksen liitteenä oleva luontoselvitys ei kata kaavaluonnoksen mukaisia alueita. Osa kaavaluonnoksen alueesta sisältyy vuonna 2011 tehtyyn perustilaselvitykseen, mutta perustilaselvityskään ei kata kortteleita 7183-7188. Kaavaselostuksen mukaan alueella on tehty maastokäynti elokuussa 2021, mutta tästä luontotietojen täydentämisestä ei ole Rambollin laatimaa raporttia nähtävillä. Kaavaluonnoksen meluraportti ei kata uusia kaavoitettua alueita kortteleissa 71837188. Meluraportin mukaan valtatietä lähinnä esitetyt kaksi tonttiriviä (7179, 7180 ja 7182) edellyttävät melusuojausta. Melusuojausta ei ole esitetty kaavaluonnoksessa. Rakentamisessa melualueelle tulee täyttyä YM:n asetuksen 796/2017 mukaiset vaatimukset. Asetuksen mukaan julkisivun tulee tuottaa vähintään 30 dB äänitasoero. Julkisivun ääneneristävyysvaatimusta ei ole kirjattu kaavaehdotukseen määräyksenä, koska on todettu, että asetuksen toteutumista rakentamisessa valvoo rakennusvalvontaviranomainen. Rakennusvalvontaviranomainen katsoo, että ääneneristävyysvaatimus tulisi olla määräyksenä kaavassa, jotta vaatimus voidaan ottaa huomioon jo rakennushankkeen suunnitteluvaiheessa.

## Päätös

Hyväksyi esityksen.

1/2022

15 (

20)

<!-- image -->

## § 9

## Ympäristölupahakemus / Lapuan kaupunki

LAPDno-2021-274

Valmistelija / lisätiedot: Mirva Korpi mirva.korpi@lapua.fi Ympäristöinsinööri

## Liitteet

Lapuan kaupunki Ympäristölautakunta

1 Ympäristölupa / Lapuan kaupunki

Lapuan kaupunki on hakenut ympäristönsuojelulain 27 §:n mukaista ympäristölupaa betoni- ja asfalttijätteen vastaanottoon, käsittelyyn ja hyödyntämiseen, kantojen välivarastointiin ja murskaukseen sekä maa- ja kiviainesten välivarastointiin ja hyödyntämiseen Lapuan kaupungin Alanurmon kylässä tilalla Huhdanneva 73:0.

Ehdotus ympäristöluvaksi liitteenä.

## Ehdotus

Esittelijä: Mirva Korpi, Ympäristöinsinööri

Ympäristölautakunta myöntää Lapuan kaupungille ympäristönsuojelulain 27 §:n mukaisen ympäristöluvan liitteenä olevan päätösehdotuksen mukaisesti betoni- ja asfalttijätteen vastaanottoon, käsittelyyn ja hyödyntämiseen, kantojen välivarastointiin ja murskaukseen sekä maa- ja kiviainesten välivarastointiin ja hyödyntämiseen Lapuan kaupungin Alanurmon kylässä tilalla Huhdanneva 73:0.

## Päätös

Hyväksyi esityksen.

## Tiedoksi

Hakija, Etelä-Pohjanmaan ELY-keskus ja Lapuan kaupungin terveydensuojeluviranomainen. Lisäksi tieto päätöksestä julkaistaan Lapuan kaupungin virallisella ilmoitustaululla, verkkosivuilla ja Lapuan Sanomissa.  Päätöksen tiedoksisaantipäivä on 7.2.2022.

<!-- image -->

## § 10

## Viemäriverkostoon liittyminen / Korpela 19:25

LAPDno-2022-129

Liitteet

1 Ympäristölautakunnan päätös / Korpela 19:25 Salassa pidettävä, Julkisuuslaki (621/1999) § 24

Ympäristölautakunnan asiassa aikaisemmin tekemä päätös 2.2.2016 § 74, 7.3.2017 § 95, 6.2.2018 § 26 ja 12.6.2018 § 139 liitteenä.

Kiinteistönomistaja on liittänyt kiinteistönsä viemäriverkostoon.

## Ehdotus

Ympäristölautakunta pättää asian käsittelyn ja ilmoittaa asiasta Etelä-Pohjanmaan maanmittauslaitokselle uhkasakkomerkinnän poistamiseksi.

## Päätös

Hyväksyi esityksen.

## Tiedoksi

Kiinteistönomistaja ja Etelä-Pohjanmaan maanmittauslaitos

## Lapuan kaupunki Ympäristölautakunta

<!-- image -->

## Lapuan kaupunki

Ympäristölautakunta

## Hallintovalitus

§9

## Hallintovalitus

## VALITUSOSOITUS JA OHJEET

## VALITUSVIRANOMAINEN

Tähän päätökseen ja/tai päätökseen asian käsittelystä peritystä maksusta saa hakea muutosta Vaasan hallinto-oikeudelta kirjallisella valituksella.

## VALITUSOIKEUS on:

-  asianosaisella, luvan hakijalla ja niillä, joiden oikeutta tai etua asia saattaa koskea
-  rekisteröidyllä yhdistyksellä tai säätiöllä, jonka tarkoituksena on ympäristön-, terveyden- tai luonnonsuojelun taikka asuinympäristön viihtyisyyden edistäminen ja jonka toiminta-alueella kysymyksessä olevat ympäristövaikutukset ilmenevät
-  toiminnan sijaintikunnalla ja muulla kunnalla, jonka alueella toiminnan ympäristövaikutukset ilmenevät
-  valtion valvontaviranomaisella sekä toiminnan sijaintikunnan ja vaikutusalueen kunnan ympäristönsuojeluviranomaisella
-  muulla asiassa yleistä etua valvovalla viranomaisella

## VALITUSAIKA JA VALITUKSEN PERILLE TOIMITTAMINEN

## Valituskirjelmä on toimitettava 30 päivän kuluessa tämän päätöksen

, sitä päivää lukuun ottamatta Vaasan hallinto-oikeudelle, osoite PL tiedoksisaannista 204 (Korsholmanpuistikko 43), 65101 VAASA, telekopio: 029 564 2760, sähköpostiosoite: vaasa.hao@oikeus.fi.  Valitus on toimitettava Vaasan hallintooikeudelle valituksen määräpäivänä virka-ajan loppuun klo 16.15 mennessä.

Omalla vastuulla valitusasiakirjat voi lähettää postitse tai lähetin välityksellä. Postiin valitusasiakirjat on jätettävä niin ajoissa, että ne ehtivät perille valitusajan viimeisenä päivänä ennen viraston aukioloajan päättymistä. Jos valitusta ei ole tehty määräajassa, valitus voidaan jättää tutkimatta.

## VALITUSKIRJELMÄN SISÄLTÖ JA ALLEKIRJOITTAMINEN

Vaasan hallinto-oikeudelle osoitettavassa valituskirjelmässä on ilmoitettava:

-    valittajan nimi ja kotikunta
-    päätös, johon haetaan muutosta
-    miltä kohdin päätökseen haetaan muutosta ja mitä muutoksia siihen vaaditaan tehtäväksi
-    perustelut, joilla muutosta vaaditaan

Jos valittajan puhevaltaa käyttää hänen laillinen edustajansa tai asiamiehensä tai jos valituksen laatijana on joku muu henkilö, valituskirjelmässä on ilmoitettava myös tämän nimi ja kotikunta. Valituskirjelmässä on lisäksi ilmoitettava postiosoite ja puhelinnumero, joihin asiaa koskevat ilmoitukset valittajalle voidaan toimittaa. Valittajan, laillisen edustajan tai asiamiehen on allekirjoitettava valituskirjelmä.

Lapuan kaupunki

<!-- image -->

Ympäristölautakunta

## VALITUSKIRJELMÄN LIITTEET

Valituskirjelmään on liitettävä:

-  päätös alkuperäisenä tai jäljennöksenä
-  asiakirjat, joihin valittaja vetoaa vaatimuksensa tueksi, jollei niitä ole jo aikaisemmin toimitettu viranomaiselle.

## VALTUUTUS

Asiamiehen on, jollei hän ole asianajaja tai yleinen oikeusavustaja, liitettävä valituskirjelmään valtakirja, jollei valittaja ole valtuuttanut häntä suullisesti valitusviranomaisessa.

## Oikeudenkäyntimaksu:

Tuomioistuinmaksulain (1455/2015) nojalla muutoksenhakijalta peritään hallintooikeudessa kulloinkin voimassa oleva oikeudenkäyntimaksu (260 €).

<!-- image -->

| Lapuan kaupunki Ympäristölautakunta   | Pöytäkirja 25.01.2022   | 1/2022   | 20 ( 20)   |
|---------------------------------------|-------------------------|----------|------------|

## Muutoksenhakukielto

§1, §2, §3, §4, §5, §6, §7, §8, §10

## Muutoksenhakukielto

Edellä olevissa pykälissä tehdyt päätökset koskevat vain valmistelua tai täytäntöönpanoa, ei saa tehdä oikaisuvaatimusta eikä kunnallisvalitusta (KuntaL 136 §).