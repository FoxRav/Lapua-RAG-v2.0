<!-- image -->

Lapuan kaupunki

Tekninen lautakunta

Aika 26.08.2025, klo 17:31 - 19:58 Paikka Teknisen lautakunnan kokoushuone

## Käsitellyt asiat

## § 107 Kokouksen laillisuus ja päätösvaltaisuus § 108 Pöytäkirjan tarkastus § 109 Matarojan vesijohto-osuuskunnan anomus liittymiseksi Lapuan kaupungin vesijohtoverkostoon § 110 Täyttöluvat,  tilahuoltajan toimi ja keittäjän toimi (50%) 15.9.2025 alkaen § 111 Talousarvion 2025 toteutuminen 1.1.-30.6.2025, tekninen lautakunta (neljännesvuosiraportit) § 112 Talousarvion 2025 toteutuminen 1.1.-30.7.2025, tekninen lautakunta (kuukausiraportit) § 113 Talousarvio 2026 sekä taloussuunnitelma 2027-2028, tekninen lautakunta / Käyttötalous ja investoinnit § 114 Hanke/ koulumatkan turvallisuuden parantaminen Koulukadun alueella § 115 Hanke / Kaupungintalon katon peruskorjaus / Avustuspäätös § 116 Hanke / Kiviristin itäpuolen jalankulku- ja polkupyöräväylän toteuttaminen / Avustuspäätös § 117 Hankkeet 2025 / Tekninen lautakunta § 118 Lausunto asemakaavan muutoksesta (luonnos) / 14. Honkimäen kaupunginosa / Kortteli 1406 ja osakortteli 1424 § 119 Lausunto asemakaavan muutoksesta (luonnos) / 5. Kiviristin kaupunginosa, korttelit 501-505 ja 517-518 / Kaavatunnus 05015-344 § 120 Opintomatka 2025 / Tekninen lautakunta § 121 Viranhaltijapäätökset / Tekninen toimiala § 122 Muut asiat

Pöytäkirja

26.08.2025

7/2025

1 (

29)

<!-- image -->

Lapuan kaupunki

Tekninen lautakunta

Saapuvilla olleet jäsenet

Ville Yli-Rantala, puheenjohtaja Tuomas Berg Juha Hella, varajäsen, poistui 19:24 Sanna Panula, varajäsen Hanne Ronkainen, poistui 18:21 Sannamarja Saarikoski Ibrahim Sahindal Pasi Salo Jaana Tuuri

## Muut saapuvilla olleet

Sari Oja-Lipasti, Kaupunginhallituksen varaedustaja Akseli Koivisto, Nuorisovaltuuston edustaja Mirva Korpi, Tekninen johtaja, esittelijä Kirsi Vesala, Hallintosihteeri, sihteeri Lea Hämäläinen, Projektikoordinaattori § 114-117, saapui 18:03, poistui 18:58

Poissa

Rauno Latvala, 1. varapuheenjohtaja Maiju Lemettinen Pekka Hella, Kaupunginhallituksen edustaja

Allekirjoitukset

Ville Yli-Rantala Puheenjohtaja Kirsi Vesala Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 28.08.2025 klo 07:42. Allekirjoituksen oikeellisuuden voi todentaa kirjaamosta.

Pöytäkirjan tarkastus

Pöytäkirja on tarkastettu ja hyväksytty

28.08.2025

28.08.2025

Sannamarja Saarikoski Tuomas Berg

Pöytäkirja

26.08.2025

7/2025

2 (

29)

<!-- image -->

| Lapuan kaupunki Tekninen lautakunta   | Pöytäkirja 26.08.2025   | 7/2025   | 3 ( 29)   |
|---------------------------------------|-------------------------|----------|-----------|

alkaen 29.8.2025.

Hallintosihteeri Kirsi Vesala

<!-- image -->

## § 107

## Kokouksen laillisuus ja päätösvaltaisuus

Lapuan kaupungin hallintosäännön 16. luvun 119 § mukaan toimielin pitää kokouksensa päättämänään aikana ja päättämässään paikassa.

Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee hänelle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

Hallintosäännön 16. luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kuntalain 103 §:n 2 momentin mukaan lautakunta on päätösvaltainen, kun enemmän kuin puolet sen jäsenistä on läsnä.

## Ehdotus

Esittelijä: Mirva Korpi, Tekninen johtaja

Puheenjohtaja toteaa kokouksen lailliseksi ja päätösvaltaiseksi.

## Päätös

Puheenjohtaja totesi kokouksen lailliseksi ja päätösvaltaiseksi.

Pöytäkirjamerkintä: Ennen kokouksen alkua tekninen lautakunta tutustui uimahalliin ja urheilutaloon klo 16.00-17.20.

<!-- image -->

<!-- image -->

## Lapuan kaupunki

Tekninen lautakunta

## § 108 Pöytäkirjan tarkastus

Lapuan kaupungin hallintosäännön 16. luvun 140 §:n 3 momentin mukaan pöytäkirja tarkastetaan toimielimen päättämällä tavalla.

Pöytäkirja voidaan allekirjoittaa ja tarkastaa sähköisesti.

Pöytäkirjan tarkastusvuorossa ovat Tuomas Berg ja Hanne Ronkainen.

## Ehdotus

Esittelijä: Mirva Korpi, Tekninen johtaja

Lautakunta valitsee keskuudestaan kaksi pöytäkirjan tarkastajaa.

## Päätös

Pöytäkirjan tarkastajiksi valittiin Sannamarja Saarikoski ja Tuomas Berg.

<!-- image -->

Lapuan kaupunki

Tekninen lautakunta

Tekninen lautakunta, § 5,28.01.2025 Tekninen lautakunta, § 109, 26.08.2025

§ 109

## Matarojan vesijohto-osuuskunnan anomus liittymiseksi Lapuan kaupungin vesijohtoverkostoon

LAPDno-2023-575

## Tekninen lautakunta, 28.01.2025, § 5

Valmistelijat / lisätiedot:

Mirva Korpi, Tekninen johtaja, mirva.korpi@lapua.fi

Matarojan vesijohto-osuuskunta on jättänyt 31.7.2023 hakemuksen, jossa he anovat Matarojan vesijohto-osuuskunnan liittymistä Lapuan kaupungin vesijohtoverkostoon. Hakemus liitteenä.

Matarojan vesijohto-osuuskunnan kanssa on pidetty kokouksia 27.11.2023, 7.2.2024, 23.9.2024 ja 1.11.2024, joissa on keskusteltu ja tarkennettu kaupungin ja Matarojan vesijohto-osuuskunnan ehtoja mahdollisessa liittymisessä. Matarojan vesiosuuskunta ilmoitti sähköpostitse 25.9.2024 vesiosuuskunnan asiakkaat. Matarojan vesijohtoosuuskunnan edustajat eivät saapuneet paikalle 17. tammikuuta 2025 sovittuun kokoukseen.

Matarojan vesijohto-osuuskunnan toimittaman tilinpäätöksen 2022 mukaan liikevaihto on ollut 1187,20 € ja tilkauden voitto 45,73 €.  Tilinpäätöksen mukaan vaihtuvat vastaavat (rahat ja pankkisaamiset) on ollut 1643,55 €. Taseen mukaan pääoma on 1659,99 €, joka koostuu rahavaroista.

Neuvotteluiden tuloksena on tehty Lapuan kaupungin vesihuoltolaitoksen ehdot Matarojan vesijohto-osuuskunnan (osa Katajamäen Vesiyhtymän toiminta-aluetta) liittämiseksi Lapuan kaupungin vesijohtoverkostoon.

Periaatepäätös ehdoista Matarojan vesijohto-osuuskunnan liittämiseksi Lapuan kaupungin vesijohtoverkostoon:

1. Matarojan verkosto siirtyy Lapuan kaupungin vesihuoltolaitokselle vastikkeetta, sillä osa verkostosta on käyttöikänsä päässä. Lapuan kaupungin vesihuoltolaitos arvioi uuden vesijohtoverkoston rakentamisen tarpeen alueella ja mahdolliset liitostyöt toteutetaan vesihuoltolaitoksen yleisten toimitusehtojen ja voimassaolevan vesihuoltohinnaston mukaisesti. Voimassaolevan vesihuoltohinnaston mukaan: Liittymiskohdat ovat aina, ellei erikseen toisin sovita, vesihuoltolaitoksen runkojohdoissa. Vesihuoltolaitos rakentaa toiminta-alueellaan runkovesijohdon ja runko- viemärin siten, että kiinteistön vesi- ja viemärijohtojen liitoskohdat ovat enintään 100 m:n päässä lähimmästä liitettävästä rakennuksesta. Uuden verkoston rakentamistarve on esitetty oheismateriaalissa.
2. Vesihuoltolaitoksella ei ole käyttötarvetta Matarojan vesijohto-osuuskunnan vedenottamolle, joten vedenottamo ei siirry Lapuan kaupungin vesihuoltolaitokselle.
3. Matarojan vesijohto-osuuskunnan 19 asiakasta siirtyy uutena liittyjänä Lapuan kaupungin vesihuoltolaitoksen asiakkaiksi, alennettu liittymismaksu on 640,00 € (alv. 0%) per asuinkiinteistö ja liitostyömaksu per kiinteistö on 620,00 € +alv. Alennetussa liittymismaksussa on huomioitu Matarojan vesijohtoosuuskunnan omistuksissa olevan kaksoisraiteen vesijohdon alituksen arvo (13 000 €). Alitus siirtyy Lapuan kaupungin vesihuoltolaitokselle. Matarojan tulee toimittaa virallinen dokumentti, josta käy ilmi Matarojan vesijohto-osuuskunnan asiakkaat, jotka siirtyvät uusina liittyjinä Lapuan kaupungin vesihuoltolaitoksen asiakkaiksi. Alennettu hinta ei koske mahdollisia uusia liittyjiä Matarojan vesijohto-osuuskunnan toiminta-alueella.
4. Uusien liittyjien tulee tehdä liittymissopimus vesihuoltolaitoksen kanssa ennen vesijohto-osuuskunnan toiminnan siirtymistä Lapuan vesihuoltolaitokselle. Alennettu hinta ei koske niitä nykyisiä Matarojan vesijohto-osuuskunnan asiakkaita, jotka eivät ole tehneet liittymissopimusta vesihuoltolaitoksen kanssa näiden ehtojen mukaisesti ennen toiminnan siirtymistä vesihuoltolaitokselle. Toiminnan siirtymisen ajankohta määräytyy myöhemmin tehtävien päätösten mukaisesti.
5. Matarojan vesijohto-osuuskunta toimittaa linjakartat sähköisesti vesihuoltolaitokselle ennen toiminnan siirtymistä vesihuoltolaitokselle. Vesijohdot ja sulkijat on kartoitettava paikannuslaitteella ja ne tulee toimittaa dwg- tai dgn-muotoisena tiedostona (ETRS-GK23FIN2010, EPSG:3877, N2000).
6. Matarojan vesijohto-osuuskunnan tulee toimittaa vesijohtoverkon sijoitusluvat vesihuoltolaitokselle ennen toiminnan siirtymistä vesihuoltolaitokselle. Matarojan vesijohto-osuuskunnan tulee huolehtia sijoituslupien toimittamisesta kaikkien niiden kiinteistönomistajien osalta, joiden kiinteistöille on sijoitettuna vesijohto-osuuskunnan verkostoa.
7. Lapuan kaupungin voimassaoleva vesihuoltohinnasto, yleiset toimitus- ja sopimusehdot astuvat voimaan yksittäisen kiinteistön osalta sen jälkeen, kun Matarojan vesijohto-osuuskunnan asiakkaan kiinteistö on liitetty Lapuan kaupungin vesihuoltolaitoksen vesijohtoverkostoon.
8. Lapuan kaupungin vesihuoltolaitos päättää Matarojan vesijohto-osuuskunnan alueella olevan verkoston runkolinjan rakentamisesta ja saneerauksesta, mikäli Matarojan vesijohto-osuuskunta hyväksyy liittymisehdot. Talousarvioon tulee olla varattuna tätä varten määräraha ennen rakentamista ja saneerausta.
9. Matarojan vesijohto-osuuskunnan tulee ilmoittaa Lapuan kaupungin vesihuoltolaitokselle 31.8.2025 mennessä ehtojen hyväksymisestä tai hylkäämisestä. Matarojan vesijohto-osuuskunnan toiminnan siirtymisestä päätetään erikseen, mikäli Matarojan vesijohto-osuuskunta ilmoittaa hyväksyvänsä liittymisehdot.

<!-- image -->

| Pöytäkirja   | 7/2025   |
|--------------|----------|

## Ehdotus

Esittelijä: Mirva Korpi, Tekninen johtaja

Lapuan kaupunki Tekninen lautakunta

<!-- image -->

Tekninen lautakunta päättää, että Matarojan vesijohto-osuuskunnan (osa Katajamäen vesiyhtymän toiminta-aluetta) toiminnan siirtymisestä osaksi Lapuan kaupungin vesihuoltolaitoksen toimintaa päätetään erikseen, mikäli Matarojan vesijohtoosuuskunta hyväksyy edellä mainitut liittymisehdot.

## Päätös

Lautakunta hyväksyi ehdotuksen keskustelun jälkeen.

Pöytäkirjamerkintä: Vesihuoltoinsinööri Juho Saari oli asiantuntijana läsnä kokouksessa tämän pykälän käsittelyn aikana klo 16.27-16.42. Hän poistui kokoushuoneesta ennen päätöksentekoa.

## Tekninen lautakunta, 26.08.2025, § 109

Valmistelija / lisätiedot:

Ulpu Viimaluoto, Kunnallistekniikan päällikkö, ulpu.viimaluoto@lapua.fi

Matarojan vesijohto-osuuskunta on toimittanut 12.8.2025 tekniselle toimialalle Matarojan vesiosuuskunnan vuosikokouksen pöytäkirjan (4.4.2025), jossa vesijohtoosuuskunta päätti §10 liittyä Lapuan kaupungin vesihuoltolaitokseen teknisen lautakunnan päätöksen 28.1.2025 § 5 mukaisin ehdoin.

Asian johdosta pidettiin palaveri Matarojan vesijohto-osuuskunnan kanssa 10.6.2025.

Matarojan vesijohto-osuuskunta on jättänyt 31.7.2023 hakemuksen, jossa he anovat Matarojan vesijohto-osuuskunnan liittymistä Lapuan kaupungin vesijohtoverkostoon.

Hakemus, pöytäkirja ja muistio oheismateriaalina.

Teknisen lautakunnan periaatepäätöksen mukaan Matarojan vesiosuuskunnan tulee toimittaa virallinen dokumentti, josta käy ilmi Matarojan vesijohto-osuuskunnan asiakkaat, jotka siirtyvät uusina liittyjinä Lapuan kaupungin vesihuoltolaitoksen asiakkaiksi. Lisäksi Matarojan vesijohto-osuuskunnan tulee toimittaa linjakartat sähköisesti vesihuoltolaitokselle ennen toiminnan siirtymistä vesihuoltolaitokselle. Vesijohdot ja sulkijat on kartoitettava paikannuslaitteella ja ne tulee toimittaa dwg- tai dgn-muotoisena tiedostona (ETRS-GK23FIN2010, EPSG:3877, N2000). Lapuan kaupungille tulee toimittaa myös vesijohtoverkon sijoitusluvat vesihuoltolaitokselle ennen toiminnan siirtymistä vesihuoltolaitokselle.

## Ehdotus

Esittelijä: Mirva Korpi, Tekninen johtaja

Tekninen lautakunta merkitsee asian tässä vaiheessa tiedokseen. Lapuan kaupungin vesihuoltolaitos varautuu Matarojan vesiosuuskunnan liittymiseen vuonna 2026. Matarojan vesiosuuskunnan tulee huolehtia periaatepäätöksen mukaisista vesiosuuskunnan velvoitteista 31.12.2025 mennessä.

## Päätös

<!-- image -->

| Lapuan kaupunki Tekninen lautakunta   | Pöytäkirja 26.08.2025   | 7/2025   | 9 ( 29)   |
|---------------------------------------|-------------------------|----------|-----------|

Lautakunta hyväksyi ehdotuksen keskustelun jälkeen.

<!-- image -->

## § 110

## Täyttöluvat,  tilahuoltajan toimi ja keittäjän toimi (50%) 15.9.2025 alkaen

LAPDno-2025-23

Valmistelija / lisätiedot:

Leena Luomanen, Palvelupäällikkö, leena.luomanen@lapua.fi

Ruoka- ja puhtauspalveluissa on vapautunut irtisanoutumisesta johtuen tilahuoltajan toimi1.7.2025 alkaen sekä keittäjän toimi (50 %) eläköitymisestä johtuen 1.7.2025 alkaen.

Ruoka- ja puhtauspalvelujen tuottamisen resurssointi kohteissa perustuu työmäärälaskentaan, joten molempien toimien täyttäminen on välttämätöntä palvelutuotannon turvaamiseksi.

Lapuan kaupungin hallintosäännön 36 §:n mukaan vapautuvien virkojen ja toimien täyttäminen edellyttää täyttölupaa kaupunginhallitukselta.

## Ehdotus

Esittelijä: Mirva Korpi, Tekninen johtaja

Tekninen lautakunta esittää kaupunginhallitukselle, että se myöntää täyttöluvan tilahuoltajan toimeen 15.9.2025 alkaen toistaiseksi, sekä keittäjän (50 %) toimeen 15.9.2025 alkaen toistaiseksi.

## Päätös

Lautakunta hyväksyi ehdotuksen.

## Lapuan kaupunki Tekninen lautakunta

<!-- image -->

<!-- image -->

## § 111

## Talousarvion 2025 toteutuminen 1.1.-30.6.2025, tekninen lautakunta (neljännesvuosiraportit)

LAPDno-2024-861

Valmistelija / lisätiedot:

Kirsi Vesala, Hallintosihteeri, kirsi.vesala@lapua.fi

- 1 Toteutuma tammi-kesäkuu, käyttötalous
- 2 Toteutuma tammi-kesäkuu, investoinnit
- 3 Tavoitteiden toteutuminen 2025 tammi-kesäkuu

Tekninen lautakunta on nettobudjetoinnissa. Talousarvion nettosumma (toimintakate) on kaupunginvaltuustoon nähden sitova. Neljännesvuosittain laadittava raportti viedään tiedoksi myös kaupunginhallitukselle ja -valtuustolle.

Talousarvion toteutuminen ajalla 1.1.-30.6.2025 käyttötalouden osalta (tilanne 6.8.2025, sisältää sisäiset vuokrat):

| Toimintakate             | -2.133.561   | 40%   |
|--------------------------|--------------|-------|
| Toimintakulut            | -7.710.666   | 46%   |
| Toimintatulot            | 5.426.436    | 49%   |
| Valmistus omaan käyttöön | 150.669      | 38%   |

Tarkempi erittely liitteessä.

Käyttötalouden menot ja tulot ovat pääosin toteutuneet budjetoidusti.

## INVESTOINNIT

T alousarvion 2025 investointien toteutuma 1.1.-30.6.2025 (netto, tilanne 6.8.2025):

Talonrakennus (siirtynyt määräraha vuodelta 2024: Vanhan paukun tilojen kehittäminen 10.000 €, uusi uimahalli 76.000 €, jäähalli 18.500 €, urheilutalo 24.000 €, Honkimetsän keskusvarasto 7.000 €.)

| TA25 + muut. TOT /2025   | Tot-%   |
|--------------------------|---------|
| -7.165.500 € -667.120 €  | 9%      |

## Liitteet

## Lapuan kaupunki Tekninen lautakunta

<!-- image -->

<!-- image -->

Liikenneväylät ( siirtynyt määräraha vuodelta 2024: yksityistiet 40.000 €, sv-viemärit 46.000 €, Sillat 497.000 € (siirtynyt määräraha vuodelta 2024 115.000 + Lankila 300.000 + Riipinen 82.000))

| TA25 + muut.   | TOT 6/2025   | Tot-%   |
|----------------|--------------|---------|
| -1.887..000 €  | -286.338 €   | 15%     |

## Muut kiinteät rakenteet ja laitteet

viheraluepalvelut (siirtynyt määräraha vuodelta 2024: puistojen valaistus 16.000 €)

| TA25 + muut.   | TOT 6/2025   | Tot-%   |
|----------------|--------------|---------|
| -342.000 €     | - 98.909 €   | 29%     |

ulkoliikuntapaikat (siirtynyt määräraha vuodelta 2024: Ritavuoren koulun kenttä 286.000 €, Fröötilän reitti 86.500 € (avustus 90.000 € --&gt; lopullinen lisämr 3.500 €)

| TA25 + muut.   | TOT 6/25    | Tot-%   |
|----------------|-------------|---------|
| - 422.500 €    | - 137.720 € | 33%     |

## Vesihuoltolaitos

| TA25          | TOT 6/2025   | Tot-%   |
|---------------|--------------|---------|
| - 1.215.000 € | - 363.652 €  | 30%     |

Kalusto, tekninen toimiala (siirtynyt määräraha vuodelta 2024: liikennealueet 13.000 €, kiinteistö ja mittaus 25.000 €, mittaus- ja karttajärjestelmien kehittäminen 18.500 €)

| TA25        | TOT 6/2025   | Tot-%   |
|-------------|--------------|---------|
| - 621.500 € | -259.759 €   | 42%     |

## Tekninen lautakunta yhteensä

| T A25          | TOT 6/2025   | Tot-%   |
|----------------|--------------|---------|
| - 11.803.500 € | -1.854.320 € | 16%     |

Investointien toteutumisen tarkempi erittely liitteessä.

Toiminnallisten tavoitteiden toteutuma esitetään liitteessä.

## Ehdotus

Esittelijä: Mirva Korpi, Tekninen johtaja

<!-- image -->

Lapuan kaupunki

Tekninen lautakunta

Pöytäkirja

26.08.2025

Lautakunta merkitsee talousarvion 2025 toteutuman ajalta 1.1.-30.6.2025 tiedokseen ja lähettää sen edelleen kaupunginhallitukselle ja -valtuustolle tiedoksi.

## Päätös

Lautakunta hyväksyi ehdotuksen.

7/2025

13 (

29)

<!-- image -->

## § 112

## Talousarvion 2025 toteutuminen 1.1.-30.7.2025, tekninen lautakunta (kuukausiraportit)

LAPDno-2024-853

Valmistelija / lisätiedot:

Kirsi Vesala, Hallintosihteeri, kirsi.vesala@lapua.fi

Kaupunginhallitus on kokouksessaan 16.12.2024 § 373 velvoittanut lautakuntia ja sen alaisia viranhaltijoita seuraamaan talousarvionsa toteutumista kuukausittain täytäntöönpano-ohjeiden mukaisesti. Raportissa on selvitettävä, mihin konkreettisiin toimenpiteisiin on ryhdytty, jos määrärahat uhkaavat ylittyä.

Tekninen lautakunta on informoinut kaupunginhallitusta käyttötalouden ylitysuhasta talousarvion toteutuman 1.1.-30.4. käsittelyn jälkeen.

Teknisen toimialan toteutumaraportit sekä käyttötalouden että investointien osalta oheismateriaalina.

## Ehdotus

Esittelijä: Mirva Korpi, Tekninen johtaja

Lautakunta merkitsee toteutumat tiedokseen.

## Päätös

Lautakunta hyväksyi ehdotuksen.

## Lapuan kaupunki Tekninen lautakunta

<!-- image -->

## § 113

## Talousarvio 2026 sekä taloussuunnitelma 2027-2028, tekninen lautakunta / Käyttötalous ja investoinnit

LAPDno-2025-634

Valmistelija / lisätiedot:

Kirsi Vesala, Hallintosihteeri, kirsi.vesala@lapua.fi

1 Talousarvion 2026 laadintaohjeet (Kh 23.6.2025) 2 Talousarvioraami (Kh 23.6.2025)

Kaupunginhallituksen päätös 23.6.2025 § 249  "Talousarvion 2026 ja taloussuunnitelman 2027-2028 lähtökohdat" oheismateriaalina.

Em. päätöksessä annetun raamin mukaisesti teknisen lautakunnan talousarvioesitys vuodelle 2026 tulee olla seuraava:

| Tekninen lautakunta      | TA2025      | TA2026      | Ero      |
|--------------------------|-------------|-------------|----------|
| Toimintatuotot           | 4 503 000   | 4 622 200   | 119 200  |
| Valmistus omaan käyttöön | 400 000     | 400 000     | 0        |
| Toimintakulut            | -15 840 300 | -16 088 600 | -248 300 |
| Toimintakate             | -10 937 300 | -11 066 400 | -129 100 |

Koko kaupungin Investointikatto on 6,7 miljoonaa euroa.

## Ehdotus

Esittelijä: Mirva Korpi, Tekninen johtaja

Lautakunta merkitsee talousarvion laadintaohjeen ja raamin tässä vaiheessa tiedokseen. Lautakunnan varsinainen talousarviokäsittely on lokakuussa.

## Päätös

Lautakunta hyväksyi ehdotuksen.

## Liitteet

## Lapuan kaupunki Tekninen lautakunta

<!-- image -->

<!-- image -->

## § 114

## Hanke/ koulumatkan turvallisuuden parantaminen Koulukadun alueella

LAPDno-2025-768

Valmistelija / lisätiedot:

Lea Hämäläinen, Projektikoordinaattori, lea.hamalainen@lapua.fi

Traficom toteutti Suomi liikkeelle -ohjelman vuoden 2025 rahoitukseen perustuvan valtionavustushaun koulumatkojen turvallisuuden ja liikunnallistamisen edistämiseksi. Avustuksella tuetaan hankkeita, joissa parannetaan koulujen lähiympäristöjen ja koulureittien turvallisuutta sekä kannustetaan kestävien ja aktiivisten kulkutapojen käyttöön. Haku avattiin 10.4.2025 ja hakuaika päättyi 15.8.2025. Valtionavustuksella halutaan parantaa erityisesti jalan ja pyörällä liikkuvien turvallisuutta koulureiteillä ja koulujen lähiympäristöissä sekä edistää fyysisesti aktiivisia kulkutapoja koulumatkoilla ympärivuotisesti. Kehittämällä olosuhteita ja kannustamalla lihasvoimin liikkumiseen voidaan parhaimmillaan vaikuttaa koulumatkoja laajemminkin lasten ja nuorten, mutta myös heidän perheidensä sekä kouluissa työskentelevien ja koulun tiloissa harrastavien liikkumistottumuksiin.

Valtionavustusta voidaan myöntää:

1. kävellen ja pyörällä liikkuvien turvallisuutta parantaviin infrastruktuuritoimenpiteisiin,
2. muihin itsenäiseen ja turvalliseen liikkumiseen sekä kestäviin ja aktiivisiin kulkutapoihin kannustaviin toimenpiteisiin (ml. liikkumissuunnitelmat ja/tai niiden toimeenpano), tai
3. edellä mainittuja toimenpidetyyppejä yhdisteleviin hankkeisiin.

Lapuan kaupunginvaltuusto on 18.3.2025 hyväksynyt Tuomiokirkon ja Syväojan risteysalueen asemakaavan. Asemakaavassa on entisen Syväojan kaupparakennuksen tontille (AL-alue) osoitettu uusi T-risteysalue, puistoaluetta (VP) sekä julkista pysäköintialuetta (LPA). Hiljankulman ja Koulukadun välillä oleva polku on esitetty poistettavaksi. Kortteliin 1048 on osoitettu uusi autopaikkojen korttelialue (LPA). Korttelissa 1047 autopaikkojen korttelialueen (LPA) aluerajausta muutettiin siltä osin, kun katualue on muodostettu nykyisen rakennetun kevyenliikenteen mukaisesti, muilta osin alue säilyy ennallaan.

Lapuan keskuskoulun ja yläkoulun sijaitsevat rinnakkain Koulukadun varrella. Alueella on tarve turvallisempien liikennejärjestelyjen kehittämiseen. Ongelmia aiheuttavat mm. Koulukadun ajoliikenteen liian korkeat ajonopeudet, yläkoululaisten ja alakoululaisten kohtaaminen Koulupojankadulla erilaisilla kulkuvälineillä (esim. traktori ja mopot vrs. ekaluokkalaiset pyöräilijät tai kävelijät), saattoliikenteen

## Lapuan kaupunki

Tekninen lautakunta

<!-- image -->

<!-- image -->

## Lapuan kaupunki

Tekninen lautakunta haasteet, katuvalaistuksen riittämättömyys erityisesti suojateiden kohdilla sekä Koulukadun ja Siiriläntien risteyksen ns. Syväojan risteyksen epämääräisyys ja läheisyys ahtaaseen Tuomiokirkon risteykseen.

Traficomin Suomi liikkeelle-ohjelmaan jätettiin hakemus koulumatkojen turvallisuuden ja liikunnallistamisen edistämiseksi. Hankkeessa on tarkoitus toteuttaa Syväojan risteysalueella uuden asemakaavan mukaisia muutoksia Koulukadun linjaukseen ja sekä Syväojan risteykseen. Muutokset selkeyttävät  risteysaluetta ja parantavat Koulukadun kautta tapahtuvien koulumatkojen liikenneturvallisuutta. Liikenneturvallisuutta lisätään myös muilla toimenpiteillä hankealueella. Hankkeessa parannetaan myös valaistusta välilllä Siiriläntie-Lukkarinkatu, alueen saattoliikennettä ja pysäköintiä. Hankevalmistelun yhteydessä on huomioitu koulujen rehtoreiden näkemykset alueen kehittämisestä.

Hankkeen kokonaisbudjetti on 450 000 € ja avustusta on haettu 100 000 €. Hankkeen toteutusaika on 1.5.2025-31.10.2026.

Infran kehittämistä sisältävien hakemusten liitteenä oli toimitettava vähintään periaate-/yleissuunnitelmatasoinen suunnitelma. Suunnitelmasta ja mahdollisesta selostuksesta on käytävä ilmi mm. suunnitelman laajuus, suunnitellut toimenpiteet mitoitustietoineen sekä kytkeytyminen ympäröiviin liikennejärjestelyihin  Hankehakemus liitteineen ja hankkeen hakijan tukimateriaali oheismateriaalina.

## Ehdotus

Esittelijä: Mirva Korpi, Tekninen johtaja

Tekninen lautakunta merkitsee hankehakemuksen tiedokseen.

## Päätös

Lautakunta hyväksyi ehdotuksen keskustelun jälkeen.

Pöytäkirjamerkintä: Projektikoordinaattori Lea Hämäläinen oli asiantuntijana läsnä kokouksessa klo 18.03-18.46. Hän poistui kokoushuoneesta ennen päätöksentekoa.

Pöytäkirjamerkintä: Hanne Ronkainen poistui kokouksesta tämän pykälän käsittelyn aikana klo 18.21.

<!-- image -->

## § 115

## Hanke / Kaupungintalon katon peruskorjaus / Avustuspäätös

LAPDno-2025-492

Valmistelija / lisätiedot:

Jarmo Kivikangas, Rakennuttajainsinööri, jarmo.kivikangas@lapua.fi Lea Hämäläinen, Projektikoordinaattori, lea.hamalainen@lapua.fi

1 Avustuspäätös rakennusperinnön hoitoon / Kaupungintalon katto / Ely-keskus

Kaupungintalon katon peruskorjaamiseen haettiin avustusta rakennusperinnön hoitoon Etelä-Pohjanmaan ELY-keskukselta. Etelä-Pohjanmaan ELY-keskus on tehnyt päätöksen, jonka mukaan kellotornin korjauskustannuksiin myönnettiin avustusta 8.500 €. Päätöksen mukaan hakemus koskee kohdetta, joka on maakunnallisesti arvokas ja jolla on sr-suojelumääräys asemakaavassa. Hakemuksen kohde täyttää rakennusperinnön hoitoavustuksen edellytykset. Hyväksyttäviksi kustannuksiksi päätöksessä katsottiin kellotornin korjauskustannukset 36 500 €.

Avustettavan hankkeen toteutusaika on 02.12.2024 - 30.09.2027.

## Ehdotus

Esittelijä: Mirva Korpi, Tekninen johtaja

Lautakunta merkitsee avustuspäätöksen tiedokseen.

## Päätös

Lautakunta hyväksyi ehdotuksen.

Pöytäkirjamerkintä: Projektikoordinaattori Lea Hämäläinen oli asiantuntijana läsnä kokouksessa klo 18.47-18.48. Hän poistui kokoushuoneesta ennen päätöksentekoa.

## Liitteet

## Lapuan kaupunki Tekninen lautakunta

<!-- image -->

## § 116

## Hanke / Kiviristin itäpuolen jalankulku- ja polkupyöräväylän toteuttaminen / Avustuspäätös

LAPDno-2025-401

Valmistelija / lisätiedot:

Mirva Korpi, Tekninen johtaja, mirva.korpi@lapua.fi

Traficom on antanut kielteisen päätöksen Kiviristintien itäpuolisen jalankulun ja pyöräliikenteen infrastruktuurin rakentamis- ja suunnittelukustannuksiin. Perusteluna päätökselle on, että hankkeen vaikutukset kävelyn ja pyöräliikenteen olosuhteisiin hakijakunnan tasolla arvioitiin pienemmiksi suhteessa muihin  valtionavustushakemuksiin, eikä hankkeelle voida vuoden 2025 määrärahatilanteesta johtuen myöntää kävelyn ja pyöräilyn investointiohjelman valtionavustusta. Em. hanketta ei ainakaan toistaiseksi toteuteta.

## Ehdotus

Esittelijä: Mirva Korpi, Tekninen johtaja

Tekninen lautakunta merkitsee päätöksen tiedokseen.

## Päätös

Lautakunta hyväksyi ehdotuksen.

Pöytäkirjamerkintä: Projektikoordinaattori Lea Hämäläinen oli asiantuntijana läsnä kokouksessa klo 18.49-18.51. Hän poistui kokoushuoneesta ennen päätöksentekoa.

<!-- image -->

## § 117

## Hankkeet 2025 / Tekninen lautakunta

LAPDno-2023-516

Valmistelija / lisätiedot:

Lea Hämäläinen, Projektikoordinaattori, lea.hamalainen@lapua.fi

Lapuan kaupungin hallintosäännön 28§:n mukaan lautakunta päättää toimialallaan muihin kuin hallintosäännön 27§ 15 kohdan mukaisiin hankkeisiin osallistumisesta.

Hankkeet, joille tekninen toimiala on saanut rahoitusta:

| Hanke ja kust.paikka                                                                                                                    | Rahoittaja                                                                                               | Aika                     | Myön netty avust us   | Kokonaisbu djetti                           |
|-----------------------------------------------------------------------------------------------------------------------------------------|----------------------------------------------------------------------------------------------------------|--------------------------|-----------------------|---------------------------------------------|
| Ritavuoren koulun monitoimikenttä (92234)                                                                                               | AVI/Liikuntapaikkojen ja niihin liittyvien vapaa- aikatilojen perustamishankkeiden investointiavustukset | 1.1.20 25- 31 .1.202 7   | 85.80 0 €             | 371.800 €                                   |
| Lapuan lähivirkistys- ja kehittämishanke (Simpsiö 92200)                                                                                | Uudenmaan ELY/ Suomi liikkeelle -hanke                                                                   | 2.12.2 024- 3 1.12.2 025 | 85.00 0 €             | 170.000 €                                   |
| Kaupungintalon kattoremontti. Huom! Rahoittaja valinnut hyväksyttäviksi kustannuksiksi vain kellotorniin liittyvät kustannukset (90701) | EP Ely/ Avustushakemus rakennusperinnön hoitoon                                                          | 2.12.2 024- 3 0.9.20 27  | 8.500 €               | 850.860 €, josta kellotornin osuus 36.500 € |
| Uimahalli (90562)                                                                                                                       | OKM/Liikuntapaikkojen perustamishankkeet                                                                 | 1.1.20 25- 31 .12.20 27  | 600.0 00 €            | 13,800.000 €                                |
| Ritavuori-Voitila-Fröötilä - monitoimireitin perustaminen (92245)                                                                       | Aisapari/Euroopan maaseuturahasto 2023-2027                                                              | 14.2.2 024- 3 1.12.2 026 | 90.00 0 €             | 150.000 €                                   |
| Lapuan kaupungin kaupunkiniitty-ohjelma 2023-                                                                                           | Aisapari/Euroopan maaseuturahasto 2023-2027                                                              | 31.10. 2023- 31.8.2      | 31.14 4,29            | 38.930,37 €                                 |

## Lapuan kaupunki Tekninen lautakunta

<!-- image -->

7/2025

20 ( 29)

<!-- image -->

Lapuan kaupunki

Tekninen lautakunta

| 2030 (33212)                                |        | 026         | €            |             |
|---------------------------------------------|--------|-------------|--------------|-------------|
| Lankilankoskentien sillan uusiminen (91157) | EP Ely | 30.10. 2026 | 1.122. 035 € | 1.320.042 € |

Hankkeet, joille tekninen toimiala ei ole saanut rahoitusta:

| Hanke/Avustuksen kohde                                                 | Rahoittaja/ohjelma                                      | Haettu avustus määrä   | Arvioitu kok onaisbudjet ti   |
|------------------------------------------------------------------------|---------------------------------------------------------|------------------------|-------------------------------|
| Kiviristintien itäpuolen jalankulku- ja polkupyöräväylän toteuttaminen | Traficom, Kävelyn ja pyöräilyn investointiohjelma, 2025 | 24.400 €               | 48.800 €                      |

## Hakuprosessissa olevat hankkeet:

| Hanke/Avustuksen kohde                                                                                                                                          | Rahoittaja                                                                                                              | Esitetty hankeai ka    | Haett u avus tus   | Arvioitu k okonaisbu djetti   |
|-----------------------------------------------------------------------------------------------------------------------------------------------------------------|-------------------------------------------------------------------------------------------------------------------------|------------------------|--------------------|-------------------------------|
| TiMaRa -Rakennetun ympäristön tietojärjestelmän käyttöönotto ja tietomallikaavoitukseen siirtyminen Alavuden, Lapuan, Kuortaneen, Kauhajoen ja Ähtärin kunnissa | Ympäristöministeriö / RYHTI                                                                                             | 1.9.2026 -31.10.2 027  | 38 500 €           | 38 500 €                      |
| Koulumatkan turvallisuuden parantaminen Koulukadun alueella (+Syväojan risteys)                                                                                 | Traficom/Suomi- liikkeelle -ohjelma Valtionavustushaku koulumatkojen turvallisuuden ja liikunnallistamisen edistämiseen | 1.5.2025 - 31.10.2 026 | 100 000€           | 450 000 €                     |

## Valmistelussa olevat hankkeet:

| Hanke/Avustuksen kohde                                  | Mahdollinen rahoittaja   | Arvioitu h ankeaika   | Arvoitu haettava tuki   | Arvioitu koko naisbudjetti   |
|---------------------------------------------------------|--------------------------|-----------------------|-------------------------|------------------------------|
| Lapuan JAPA (Jatkuvan katselmusmallin pilotti Lapualla) | Business Finland         | 1.1.2025- 31.12.2027  | 135 950 €               | 271 900 €                    |

Hankekoordinaattori Lea Hämäläinen on kutsuttu kokoukseen.

<!-- image -->

## Lapuan kaupunki

Tekninen lautakunta

## Ehdotus

Esittelijä: Mirva Korpi, Tekninen johtaja

Tekninen lautakunta merkitsee hankkeet tiedokseen.

## Päätös

Lautakunta hyväksyi ehdotuksen.

Pöytäkirjamerkintä: Projektikoordinaattori Lea Hämäläinen oli asiantuntijana läsnä kokouksessa klo 18.52-18.58. Hän poistui kokoushuoneesta ennen päätöksentekoa.

<!-- image -->

Lausunto asemakaavan muutoksesta (luonnos) / 14. Honkimäen kaupunginosa / Kortteli

## § 118 1406 ja osakortteli 1424

LAPDno-2024-624

Valmistelija / lisätiedot:

Kirsi Vesala, Hallintosihteeri, kirsi.vesala@lapua.fi

Maankäyttö-, kaavoitus- ja mittauspalvelut on pyytänyt teknisen lautakunnan lausuntoa asemakaavamuutoksesta, joka koskee  Honkimäen kaupunginosan korttelia 1406 ja osakorttelia 1424 sekä niihin liittyviä virkistys- ja katualueita. Suunnittelualue sijaitsee Honkimäen kaupunginosassa liikekeskustan itäosassa. Alueen koko on noin 7,3 hehtaaria.

Korttelissa 1406 sijaitseva toimitilarakentamisen- (KTY-1) ja teollisuus- ja varastorakennusten korttelialue (T-2) muutetaan teollisuus- ja varastorakennusten korttelialueeksi (T-1), jolle saa sijoittaa liike- myymälä- tai toimistotiloja enintään 50% kokonaiskerrosalasta. Aluetta laajennetaan kymmenellä (10) metrillä pohjoisen suuntaan. Korttelin 1406 tonttijakoa muutetaan. Korttelin 1406 teollisuus- ja varastorakennusten korttelialue (T) pienentyy 1830 m² verran. Käyttötarkoitus säilyy teollisuus- ja varastorakennusten korttelialueena (T). Osakorttelissa 1424 sijaitseva toimitilarakentamisen- (KTY-1) ja teollisuus- ja varastorakennusten korttelialue (T-2) muutetaan teollisuus- ja varastorakennusten korttelialueeksi (T-1), jolle saa sijoittaa liike-, myymälä- tai toimistotiloja enintään 50% kokonaiskerrosalasta. Kauhavantien (Valtatie 19) varteen sijoittuvat lähivirkistysalue (VL) ja yleisen tien alue (LT) muutetaan suojaviheralueeksi (EV).

Lausunto pyydetään antamaan 27.8.2025 mennessä.

Kuulutus, kaavaluonnos, kaavaselostus ja osallitumis- ja arviointisuunnitelma löytyvät kaupungin kotisivuilta osoitteesta https://lapua.fi/asuminen-ja-ymparisto/kaavoitustontit-ja-maastomittaus/kaavoitus/meneillaan-olevat-kaavat/

## Ehdotus

Esittelijä: Mirva Korpi, Tekninen johtaja

Tekninen lautakunnalla ei ole huomautettavaa asemakaavaluonnoksesta.

## Päätös

Lautakunta hyväksyi ehdotuksen.

<!-- image -->

## § 119

Lausunto asemakaavan muutoksesta (luonnos) / 5. Kiviristin kaupunginosa, korttelit 501505 ja 517-518 / Kaavatunnus 05015-344

LAPDno-2023-641

Valmistelija / lisätiedot:

Kirsi Vesala, Hallintosihteeri, kirsi.vesala@lapua.fi

Maankäyttö-, kaavoitus- ja mittauspalvelut on pyytänyt teknisen lautakunnan lausuntoa asemakaavan muutoksesta, joka koskee koskee Lapuan kaupungin Kiviristin kaupunginosan kortteleita 501-505 ja 517-518 sekä niihin liittyviä virkistys- ja katualueita. Suunnittelualue sijaitsee Lapuan kaupungin Kiviristin kaupunginosassa Turjankadun, Ammattikoulunkadun, Poutuntien ja Nahkurinkadun rajaamalla alueella. ja on kooltaan noin yli 5,2 hehtaaria.

Korttelissa 501 asuinkerrostalojen korttelialue (AK) merkintä muutetaan asuinkerrostalojen ja rivitalojen korttelialueeksi (AKR). Korttelit 502 ja 503 yhdistetään. Korttelille annetaan uusi numero 519 ja käyttötarkoitus muuttuu. Korttelissa 519 asuinkerrostalojen korttelialue (AK) merkinnät muutetaan asuinkerrostalojen ja rivitalojen korttelialueeksi (AKR) sekä asuin-, liike-, toimisto- ja palveluasumisrakennusten korttelialueeksi (ALP). Alueen rajausta muutetaan siten, että AKRalue laajenee ja ALP-alue pienenee. Puistoalueille mahdollistetaan uudet puistotiet, ja Nahkurinpuiston puurivi poistetaan. Merkinnät auton säilytyspaikan rakennusala tai sen rakennuksen osa, johon saa sijoittaa autosuojia (a) ja pysäköimispaikkoja (p) poistetaan. Rakennusalan rajausta, kerroslukuja ja tonttijakoja muutetaan nykyisen rakennetun ympäristön mukaiseksi, rakennusmahdollisuuksien parantamiseksi ja uudisrakentamisen selkeyttämiseksi.

Lausunto pyydetään antamaan 27.8.2025 mennessä.

Kuulutus, kaavaluonnos, kaavaselostus ja osallitumis- ja arviointisuunnitelma löytyvät kaupungin kotisivuilta osoitteesta https://lapua.fi/asuminen-ja-ymparisto/kaavoitustontit-ja-maastomittaus/kaavoitus/meneillaan-olevat-kaavat/

## Ehdotus

Esittelijä: Mirva Korpi, Tekninen johtaja

Teknisellä lautakunnalla ei ole huomautettavaa asemakaavaluonnoksesta.

## Päätös

Lautakunta hyväksyi ehdotuksen.

<!-- image -->

## § 120

## Opintomatka 2025 / Tekninen lautakunta

LAPDno-2025-757

Valmistelija / lisätiedot:

Kirsi Vesala, Hallintosihteeri, kirsi.vesala@lapua.fi

Tekninen lautakunta osallistuu tutustumis- ja opintomatkaan 8.-9.10.2025. Tutustumiskohteet painottuvat urheilualueisiin.

## Ehdotus

Esittelijä: Mirva Korpi, Tekninen johtaja

Tekninen lautakunta päättää tehdä urheilualueisiin keskittyvän tutustumis- ja opintomatkan 8.-9.10.2025.

## Päätös

Lautakunta hyväksyi ehdotuksen.

## Lapuan kaupunki Tekninen lautakunta

<!-- image -->

<!-- image -->

## § 121

## Viranhaltijapäätökset / Tekninen toimiala

Valmistelija / lisätiedot:

Kirsi Vesala, Hallintosihteeri, kirsi.vesala@lapua.fi

Lapuan kaupungin hallintosäännön 5 luvun 31 § 2 momentin mukaan lautakunnan alaisen toimielimen tai viranhaltijan on ilmoitettava lautakunnalle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista lautakunta on ilmoittanut, ettei se käytä otto-oikeuttaan.

Kuntalain 92 §:n mukaan asia on otettava ylemmän toimielimen käsiteltäväksi sen ajan kuluessa, jossa 134 §:ssä tarkoitettu oikaisuvaatimus päätöksestä on tehtävä.

Teknisen lautakunnan tiedoksi ilmoitetaan mahdollista lautakunnan otto-oikeuden käyttöä varten seuraavat teknisen toimialan viranhaltijoitten tekemät viranhaltijapäätökset:

## Tekninen johtaja

- Valinnan vahvistaminen / Petra Hahtokari / 18.6.2025 § 14
- Valinnan vahvistaminen / Satu Lemponen / 18.6.2025 § 15
- Ravitsemistyöntekijän valinta, ruoka- ja puhtauspalvelut, keskuskoulu / 18.6.2025 § 16
- Teknisen keskuksen viransijaisuudet / 19.6.2025 § 17
- Kunnallistekniikan päällikön viransijaisuus 14.7.-6.8.2025 / 19.6.2025 § 18
- Vesihuoltomestarin toimen täyttäminen / 25.6.2025 § 19
- Energia-asiantuntijan valinta / 2.7.2025 § 20
- Kaavoitusarkkitehdin valinta / 2.7.2025 § 21
- Keittäjän toimeen (55%) valinta / 21.7. § 22
- Mastontien ylittävän latusillan peruskorjaus / urakoitsijan valinta / 21.7.2025 § 23
- Kartoittajan valinta / 23.7.2025 § 24
- Varavoimakoneen hankinta / 5.8.2025 § 25
- Valinnan vahvistaminen / Teija Helin / 6.8.2025 § 26

## Kunnallistekniikan päällikkö

- Jalkakäytävän sulkeminen Latojantie 6:n kohdalla rakennustyömaan vuoksi 31.12.2025 saakka / 13.6.2025 § 16
- Riipisen sillan lisätyön hankinta / 19.6.2025 § 17
- Päiväkoti Kissankellon leikkivälineiden hankinta / 25.6.2025 § 18
- Anomus keskustan katuvalojen päälle laittamisesta Vanhan Paukun Festivaalien ajaksi / 4.7.2025 § 19
- Riipisen sillan lisäkorjauksien hankinta / 11.7.2025 § 20
- Lankilansillan rakennuttajakonsultin palveluiden hankinta / 14.7.2025 § 21

## Lapuan kaupunki Tekninen lautakunta

<!-- image -->

<!-- image -->

## Kaupungingeodeetti

- Viljelysmaiden vuokraus (2025-2029) / 26.6.2025 § 16

## Palvelupäällikkö

- Ruokapalvelupäällikön viransijaisuus ajalla 16.6.-3.8.2025 / 16.6.2025 § 2
- Siivouspäällikön viransijaisuus ajalla 1.-31.7.2025 / 16.6.2025 § 3

## Rakennuttajainsinööri

- Pakettiauton hankinta rakennus- ja kiinteistöpalveluille / 15.8.2025 § 10

## Ehdotus

## Teknisen lautakunnan puheenjohtajan ehdotus:

Tekninen lautakunta päättää mahdollisesta otto-oikeuden käyttämisestä edellä mainittujen viranhaltijapäätösten osalta.

## Päätös

Lautakunta päätti olla käyttämättä otto-oikeuttaan ja merkitsi tehdyt päätökset tiedokseen.

<!-- image -->

| Lapuan kaupunki Tekninen lautakunta   | Pöytäkirja 26.08.2025   | 7/2025   | 28 ( 29)   |
|---------------------------------------|-------------------------|----------|------------|

## § 122

## Muut asiat

1. Investointiohjelma 2025
2. Katuvalot

Pöytäkirjamerkintä: Juha Hella poistui kokouksesta tämän asian käsittelyn aikana klo 19.24.

Lapuan kaupunki Tekninen lautakunta

<!-- image -->

## Muutoksenhakukielto

§107, §108, §109, §110, §111, §112, §113, §114, §115, §116, §117, §118, §119, §120, §121

## Muutoksenhakukielto

Päätökseen, joka koskee valmistelua tai täytäntöönpanoa (Kuntalaki 136 §) taikka hankintaoikaisua (Hankintalaki 135 §), ei saa hakea muutosta oikaisuvaatimuksella eikä valituksella.

Pöytäkirja 26.08.2025