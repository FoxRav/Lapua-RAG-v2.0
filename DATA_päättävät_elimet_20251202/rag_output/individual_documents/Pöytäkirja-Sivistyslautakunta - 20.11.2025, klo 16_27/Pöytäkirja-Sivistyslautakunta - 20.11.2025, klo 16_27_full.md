<!-- image -->

Pöytäkirja

20.11.2025

| Aika             | 20.11.2025, klo 16:27 - 18:39                                                            |
|------------------|------------------------------------------------------------------------------------------|
| Paikka           | Kaupungintalo, valtuustosali                                                             |
| Käsitellyt asiat | Käsitellyt asiat                                                                         |
| § 149            | Kokouksen laillisuus ja päätösvaltaisuus                                                 |
| § 150            | Pöytäkirjan tarkastus                                                                    |
| § 151            | Esityslistan hyväksyminen                                                                |
| § 152            | Talousarvion toteutuminen ajalta 1.1.-31.10.2025 / sivistyslautakunta (kuukausiraportti) |
| § 153            | Palveluverkko / Kauhajärven koulun toiminnan lakkauttaminen 1.8.2026 alkaen              |
| § 154            | Palveluverkko / Männikön koulun toiminnan lakkauttaminen 1.8.2026 alkaen                 |
| § 155            | Viranhaltijapäätökset / sivistys- ja hyvinvointijohtaja                                  |
| § 156            | Viranhaltijapäätökset / sivistyslautakunnan alaiset toimijat                             |
| § 157            | Ilmoitusasiat                                                                            |
| § 158            | Muut asiat                                                                               |
| § 159            | Seuraava kokous                                                                          |

13/2025

1 (

35)

<!-- image -->

Lapuan kaupunki

Sivistyslautakunta

Saapuvilla olleet jäsenet

Ilpo Ulvinen, puheenjohtaja Simo Ikola, 1. varapuheenjohtaja Vappu Kangas Samuli Kylkisalo Marjo Lakso Markku Mäenpää Arttu Nikkari Teija Ylimäki

## Muut saapuvilla olleet

Jussi Vaahtoniemi, Kaupunginhallituksen edustaja Aaro Leppänen, Nuorisovaltuuston edustaja Anneli Jäätteenmäki, Kaupunginvaltuuston puheenjohtaja Satu Kankare, Kaupunginjohtaja Mirva Korpi, Tekninen johtaja, saapui 16:35, poistui 17:16 Jarmo Kivikangas, Rakennuttajainsinööri , saapui 16:35, poistui 17:16 Carita Jussinmäki, Opetuspäällikkö, saapui 16:35, poistui 17:16 Riina Turja, Hyvinvointikoordinaattori, saapui 16:35, poistui 17:16 Mika Kamunen, Sivistys- ja hyvinvointijohtaja, esittelijä

Tiina Lassila, Hallintosihteeri, sihteeri

Poissa

Eeva Jylhä Susanna Takaluoma, varajäsen

Allekirjoitukset

Ilpo Ulvinen Puheenjohtaja Tiina Lassila Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 22.11.2025 klo 09:08. Allekirjoituksen oikeellisuuden voi todentaa kirjaamosta.

Pöytäkirjan tarkastus

Pöytäkirja on tarkastettu ja hyväksytty

Vappu Kangas

Pöytäkirja

13/2025

2 ( 35)

20.11.2025

Simo Ikola

<!-- image -->

| Lapuan kaupunki Sivistyslautakunta   | Pöytäkirja 20.11.2025   | 13/2025   | 3 ( 35)   |
|--------------------------------------|-------------------------|-----------|-----------|

Pöytäkirjan nähtävänäolo Lapuan kaupungin verkkosivuilla 24.11.2025

Tiina Lassila, hallintosihteeri

<!-- image -->

## § 149

## Kokouksen laillisuus ja päätösvaltaisuus

Lapuan kaupungin hallintosäännön 16 luvun 119 §:n mukaan toimielin pitää kokouksensa päättämänään aikana ja päättämässään paikassa.

Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

Puheenjohtaja voi peruuttaa kokouksen.

Hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kuntalain 103 §:n 2 momentin mukaan lautakunta on päätösvaltainen, kun enemmän kuin puolet sen jäsenistä on läsnä.

## Ehdotus

Esittelijä: Mika Kamunen, Sivistys- ja hyvinvointijohtaja

Puheenjohtaja toteaa kokouksen laillisesti kokoonkutsutuksi ja päätösvaltaiseksi.

## Päätös

Puheenjohtaja totesi kokouksen laillisesti kokoonkutsutuksi ja päätösvaltaiseksi.

<!-- image -->

<!-- image -->

## § 150 Pöytäkirjan tarkastus

Lapuan kaupungin hallintosäännön 16 luvun 140 §:n 3 momentin mukaan pöytäkirja tarkistetaan toimielimen päättämällä tavalla.

Sivistyslautakunta voi päättää pöytäkirjan tarkistamisesta kiireellisissä asioissa tarvittaessa myös erikseen.

Pöytäkirja allekirjoitetaan sähköisesti.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunnan sihteeri ilmoittaa kokouksessa pöytäkirjan tarkastusvuorossa olevat jäsenet niin, että tarkastusvuorot jakautuvat jäsenille tasapuolisesti koko valtuustokauden ajalle.

## Päätös

Tämän kokouksen pöytäkirjantarkastajiksi valittiin Vappu Kangas ja Simo Ikola.

<!-- image -->

<!-- image -->

## Lapuan kaupunki

Sivistyslautakunta

## § 151 Esityslistan hyväksyminen

Lapuan kaupungin hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kokouskutsussa on ilmoitettava kokouksen aika ja paikka sekä siinä käsiteltävät asiat ( ) asialista .

Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä.

Kokouskutsu lähetetään jäsenille ja muille, joilla on läsnäolo-oikeus tai -velvollisuus, toimielimen päättämällä tavalla.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta hyväksyy esityslistan.

## Päätös

Sivistyslautakunta hyväksyi esityslistan.

<!-- image -->

## § 152

## Talousarvion toteutuminen ajalta 1.1.-31.10.2025 / sivistyslautakunta (kuukausiraportti)

LAPDno-2025-30

Valmistelija / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi Tiina Lassila, Hallintosihteeri, tiina.lassila@lapua.fi

1 Ta 25 / sivistyslautakunta / käyttötalouden toteuma 1.1.-31.10.2025

2 Ta 25 / sivistyslautakunta / käyttötalouden toteuma toimialoittain 1.1.-31.10.2025

3 Ta 25 / sivistyslautakunta / investoinnit 1.1.-31.10.2025

Sivistyslautakunnan alaisten toimialojen talouden toteuma ajalta ajalta 1.1.-31.10.2025:

## KÄYTTÖTALOUS:

|                  | TP 2024     | Tot. 10/2024   | Tot-%TA   | 2025        | Tot. 10/2025   | Tot-%   |
|------------------|-------------|----------------|-----------|-------------|----------------|---------|
| Toimintatuotot   | 1.086.860   | 704.795        | 64,8      | 1.256.478   | 724.119        | 57,6    |
| Toimintakulut *) | -28.831.982 | -23.737.098    | 82,3      | -29.576.383 | -24.216.343    | 81,9    |
| Toimintakate     | -27.745.122 | -23.032.304    | 83,0      | -28.319.905 | -23.492.224    | 83,0    |

*) sisältää sisäiset vuokrat

## INVESTOINNIT:

Talousarvion 2025 investointien toteutuminen ajalta 1.1.-31.10.2025:

|                      |   TA 2025 |   TOT 10/2025 | Tot-%   |
|----------------------|-----------|---------------|---------|
| Alakoulut            |       -20 |        -8.493 | 42,5    |
| Yläkoulun irtaimisto |       -10 |        -7.481 | 74,8    |

Tarkemmat erittelyt liitteinä.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta merkitsee sivistyslautakunnan alaisten toimialojen talouden toteuman ajalta 1.1.-31.10.2025 tiedokseen.

## Päätös

Sivistyslautakunta hyväksyi sivistys- ja hyvinvointijohtajan ehdotuksen.

## Liitteet

<!-- image -->

<!-- image -->

Sivistyslautakunta, § 123,21.11.2024 Kaupunginhallitus, § 349,02.12.2024 Kaupunginvaltuusto, § 86,09.12.2024 Sivistyslautakunta, § 60,28.04.2025 Sivistyslautakunta, § 128,08.10.2025 Sivistyslautakunta, § 153, 20.11.2025

§ 153

Palveluverkko / Kauhajärven koulun toiminnan lakkauttaminen 1.8.2026 alkaen

LAPDno-2024-823

## Sivistyslautakunta, 21.11.2024, § 123

Valmistelijat / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi

1 Oppilasennusteet 2024-2030(2031) 20.9.2024

Koululaisikäluokat (7-15-vuotiaat) pienenevät tällä vuosikymmenellä miltei kaikissa kunnissa Kuntaliiton arvion mukaan. Kuntaliiton mukaan syntyvyyden hienoinen elpyminenkään ei muuttaisi sitä, että koululaisikäluokkien koko jää nykyistä pienemmäksi.

Lapualla syntyvyys on alentunut yli kolmanneksella viimeisen kahdeksan vuoden aikana. Kun vuonna 2016 Lapualla syntyi 155 lasta, oli syntyvyys vuonna 2023 enää 101 lasta. Syntyvyyden muutokset vaikuttavat varhaiskasvatuksen palvelutarpeisiin hyvin pienellä viiveellä. Myös alakouluihin vaikutus on melko nopeaa. Vuonna 2016 alakoululaisia oli Lapualla 1.136 ja nyt heitä on 1.052 oppilasta.

Tällä hetkellä Lapualla on 11 alakoulua, joissa on yhteensä 1.052 oppilasta. Lapsimäärä vähenee oppilasennusteen mukaan Lapuan alakoulussa keskimäärin 56 oppilaalla vuodessa. Oppilasennusteen mukaan alakouluilla on lukuvuonna 2029-2030 enää 770 oppilasta.

Taulukossa alakoulujen oppilasmäärä lukuvuonna 2024-2025 sekä ennuste vuosille 2025-2030:

| LUKUVUOSI   |   1. |   2. |   3. |   4. |   5. |   6. |   1-6 luokat |
|-------------|------|------|------|------|------|------|--------------|
| 24-25       |  151 |  174 |  189 |  165 |  184 |  189 |         1052 |
| 25-26       |  145 |  151 |  174 |  189 |  165 |  184 |         1008 |
| 26-27       |  120 |  145 |  151 |  174 |  189 |  165 |          944 |
| 27-28       |  115 |  120 |  145 |  151 |  174 |  189 |          894 |
| 28-29       |  134 |  115 |  120 |  145 |  151 |  174 |          839 |
| 29-30       |  105 |  134 |  115 |  120 |  145 |  151 |          770 |

Liitteet

13/2025

8 ( 35)

<!-- image -->

Lapuan kaupunginvaltuuston talousseminaari pidettiin 22.-23.10.2024. Lapuan kaupunginvaltuuston talousseminaarissa käytiin keskustelua viranhaltijoiden esitysten ja oppilasennusteiden pohjalta sekä linjattiin tulevan valmistelun pohjaksi seuraavaa:

Mikäli koulun 1.-6. luokkalaisten oppilasmäärä on alle 35 oppilasta kahtena lukuvuotena peräkkäin, niin toiminta lakkaa seuraavan lukuvuoden alussa (1.8. alkaen). Laskentapäivät ovat 15.12.2024 ja jatkossa aina 20.9. (esim. 20.9.2025, 20.9.2026 jne). Myös yksittäisten alakoulujen merkittävät investointitarpeet otetaan osaksi kokonaisarviointia.

Esikoululaisten osallistuminen koulussa pidettävään esiopetukseen vaihtelee vuosittain syystä, että osallistuuko esikoululainen vain esiopetukseen vai tarvitseeko hän myös varhaiskasvatusta, joka annetaan lähtökohtaisesti päiväkodissa, tämän takia heitä ei lasketa koulun oppilasmäärään.

Linjauksen mukaisesti aikaisin mahdollinen ajankohta koulun lakkauttamiselle olisi 1.8.2026, mikäli koulu tulisi alittamaan kahtena vuotena peräkkäin 35 oppilaan määrän. Lapsivaikutusten arviointi ja kuuleminen tullaan toteuttamaan siinä vaiheessa, kun linjaukset johtaisivat yksittäisen koulun lakkautumisuhan toteutumiseen.

Valmistelu etenee linjauksen osalta 21.11.2024 sivistyslautakuntaan, 2.12.2024 kaupunginhallitukseen ja 9.12.2024 kaupunginvaltuuston päätettäväksi.

Jokaisen lapsen hyvän tulevaisuuden turvaamisessa noudatetaan Lapuan kaupungin strategian mukaisia lupauksia terveistä ja hyvinvoivista kasvu- ja oppimisympäristöistä sekä turvallisesta tulevaisuudesta.

Palveluverkkolinjauksella ei vielä päätetä yksittäisen koulun toiminnan lakkautumisesta. Yksittäisen koulun toiminnan lakkautumisesta tehdään oma erillinen päätös. Päätöksen tekee hallintosäännön mukaan kaupunginvaltuusto. Päätöksen tekemisen pohjaksi tehdään erinäisiä valmisteluja ja selvityksiä esim. arviointi päätösehdotusten vaikutuksista, muun muassa lapsiin kohdistuvista vaikutuksista, talousvaikutukset, koulukuljetukset, lähikoulun osoittamismenettely, henkilöstösuunnitelma opettajien ja muun koulun henkilökunnan osalta jne.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta esittää, että kaupunginhallitus hyväksyy seuraavan linjauksen ja esittää sen edelleen kaupunginvaltuustolle päätettäväksi:

1. Mikäli koulun 1.-6. luokkalaisten oppilasmäärä olisi alle 35 oppilasta kahtena lukuvuotena peräkkäin, niin koulun toiminta lakkautuisi seuraavan lukuvuoden alussa (1.8. alkaen). Laskentapäivät ovat 15.12.2024 ja jatkossa aina 20.9. (esim. 20.9.2025, 20.9.2026 jne). Myös yksittäisten alakoulujen merkittävät investointitarpeet otetaan osaksi kokonaisarviointia.

<!-- image -->

## Lapuan kaupunki

## Sivistyslautakunta

## Päätös

Sivistyslautakunta kuuli sivistys- ja hyvinvointijohtaja Mika Kamusta asiassa ja hyväksyi sivistys- ja hyvinvointijohtajan ehdotuksen.

## Kaupunginhallitus, 02.12.2024, § 349

Liitteet

<!-- image -->

1 Oppilasennusteet 2024-2030(2031) 20.9.2024

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää hyväksyä sivistyslautakunnan linjauksen ja esittää sen edelleen kaupunginvaltuustolle päätettäväksi:

Mikäli koulun 1.-6. luokkalaisten oppilasmäärä olisi alle 35 oppilasta kahtena lukuvuotena peräkkäin, niin koulun toiminta lakkautuisi seuraavan lukuvuoden alussa (1.8. alkaen). Laskentapäivät ovat 15.12.2024 ja jatkossa aina 20.9. (esim. 20.9.2025, 20.9.2026 jne). Myös yksittäisten alakoulujen merkittävät investointitarpeet otetaan osaksi kokonaisarviointia.

## Päätös

Kaupunginhallitus hyväksyi kaupunginjohtajan ehdotuksen keskustelun jälkeen.

## Kaupunginvaltuusto, 09.12.2024, § 86

Liitteet

1 Oppilasennusteet 2024-2030(2031) 20.9.2024

## Ehdotus

Kaupunginhallitus ehdottaa kaupunginvaltuustolle, että mikäli koulun 1.-6. luokkalaisten oppilasmäärä olisi alle 35 oppilasta kahtena lukuvuotena peräkkäin, niin koulun toiminta lakkautuisi seuraavan lukuvuoden alussa (1.8. alkaen). Laskentapäivät ovat 15.12.2024 ja jatkossa aina 20.9. (esim. 20.9.2025, 20.9.2026 jne). Myös yksittäisten alakoulujen merkittävät investointitarpeet otetaan osaksi kokonaisarviointia.

## Päätös

Kaupunginjohtaja alusti asiaa. Keskustelussa ryhmäpuheenvuoron käyttivät Pekka Hella (Lapuan Keskustan valtuustoryhmä), Helena Lahtinen (Lapuan Kokoomuksen valtuustoryhmä) sekä Riitta Kangasluoma (Ryhmä kymmenen). Valtuutetuista puheenvuoron käyttivät Ilpo Ulvinen, Sari Oja-Lipasti, Hannu Saarela, Pekka Kivisaari,

<!-- image -->

## Lapuan kaupunki

Esa Rintala, Esko Yli-Karhu, Marcus Toppari, kaupunginhallituksen puheenjohtaja Kai Pöntinen, Eila Huhta ja Ismo Jäätteenmäki. Kokouksen aikana käydyssä keskustelussa valtuutettu Hannu Saarela teki kaupunginhallituksen ehdotuksesta poikkeavan vastaesityksen, jota Esko Yli-Karhu kannatti ja jonka jälkeen Hannu Saarela veti esityksensä pois.

Kaupunginvaltuusto hyväksyi kaupunginhallituksen ehdotuksen keskustelun jälkeen.

Kaupunginvaltuuston 2. varapuheenjohtaja Kari Laine poistui kokouksesta tämän asian käsittelyn aikana klo 17.58.

## Sivistyslautakunta, 28.04.2025, § 60

Valmistelijat / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi

1 Oppilasennuste 2024-2030(2031) 15.12.2024

Lapuan kaupunginvaltuusto on 9.12.2024 § 86 pitämässään kokouksessa päättänyt seuraavan linjauksen alakoulujen palveluverkon tarkasteluun pohjautuen oppilasmääriin alakouluissa:

Mikäli koulun 1.-6. luokkalaisten oppilasmäärä on alle 35 oppilasta kahtena lukuvuotena peräkkäin, niin toiminta lakkaa seuraavan lukuvuoden alussa (1.8. alkaen). Laskentapäivät ovat 15.12.2024 ja jatkossa aina 20.9. (esim. 20.9.2025, 20.9.2026 jne). Myös yksittäisten alakoulujen merkittävät investointitarpeet otetaan osaksi kokonaisarviointia.

Ensimmäisen laskentapäivän 15.12.2024 koulukohtaiset oppilasmäärät/-ennusteet liitteessä. Kyseinen liite on ollut sivistyslautakunnan kokouksessa 18.12.2024 §142 oheismateriaalina. Toinen laskentapäivä on 20.9.2025.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta merkitsee asian tiedokseen.

## Päätös

Sivistyslautakunta keskusteli asiasta ja merkitsi sen tiedokseen.

## Sivistyslautakunta, 08.10.2025, § 128

Valmistelijat / lisätiedot:

## Liitteet

<!-- image -->

## Lapuan kaupunki

Mika Kamunen, Sivistys- ja hyvinvointijohtaja, mika.kamunen@lapua.fi Carita Jussinmäki, Opetuspäällikkö, carita.jussinmaki@lapua.fi Tiina Lassila, Hallintosihteeri, tiina.lassila@lapua.fi

1 Oppilasennuste 20.9.2025.pdf

Lapuan kaupunginvaltuusto on 9.12.2024 (§ 86) pitämässään kokouksessa hyväksynyt seuraavan linjauksen koskien Lapuan kaupungin alakoulujen palveluverkkoa:

Mikäli koulun 1.-6. luokkalaisten oppilasmäärä olisi alle 35 oppilasta kahtena lukuvuotena peräkkäin, niin koulun toiminta lakkautuisi seuraavan lukuvuoden alussa (1.8. alkaen). Laskentapäivät ovat 15.12.2024 ja jatkossa aina 20.9. (esim. 20.9.2025, 20.9.2026 jne). Myös yksittäisten alakoulujen merkittävät investointitarpeet otetaan osaksi kokonaisarviointia.

Ensimmäinen laskentapäivä oli 15.12.2024, jolloin Kauhajärven koulun 1.-6. luokkien oppilasmäärä oli 31 oppilasta ja jäi alle asetetun 35 oppilaan rajan ensimmäisen kerran. Seuraava laskentapäivä oli 20.9.2025. Tuolloin Kauhajärven koulun 1.-6. luokkien oppilasmäärä oli 24 oppilasta. Kauhajärven koulun 1.-6. luokkien oppilasmäärä on lukuvuosina 2024-2025 sekä 2025-2026 jäänyt alle 35 oppilaan.

20.9.2025 laaditun oppilasennusteen (liitteenä) mukaan Kauhajärven koulun oppilasmäärä tulee tulevina vuosina edelleen laskemaan.

Tämän johdosta valmistelut päätöksenteon tueksi, koskien Kauhajärven koulun mahdollista lakkauttamista 1.8.2026 alkaen, aloitetaan välittömästi. Valmistelut sekä päätökset pyritään saamaan valmiiksi syksyn 2025 aikana.

Lapuan kaupunginvaltuuston 9.12.2024 (§ 86) tekemässä päätöksessä ei päätetty yksittäisen koulun toiminnan lakkauttamisesta vaan siitä tehdään erillinen päätös. Päätöksen mahdollisesta lakkauttamisesta tekee kaupungin hallintosäännön mukaan kaupunginvaltuusto.

## Jatkotoimenpiteet ennen päätöksentekoa

Jokaisen lapsen hyvän tulevaisuuden turvaamisessa noudatetaan Lapuan kaupungin strategian mukaisia lupauksia terveistä ja hyvinvoivista kasvu- ja oppimisympäristöistä sekä turvallisesta tulevaisuudesta.

Päätöksen tekemisen tueksi tehdään erinäisiä kuulemisia, valmisteluja ja selvityksiä viranhaltijoiden toimesta.

Kuntaliiton julkaisussa vuodelta 2020 Päätöksentekomenettely kouluverkon muutoksissa ohjeistetaan valmisteluvaiheessa tarkastelemaan yleisesti mm. seuraavia seikkoja:

- oppilasennusteet kunnan alueella ja oppilaaksiottoalueittain
- kuvaus nykyisestä kouluverkosta
- kunnan taloudellinen tilanne ja sen kehitys
- opetustoimen käyttötalous ja investoinnit
- nykyisten koulutilojen kunto ja tilojen käyttö muuhun kuin opetustarkoitukseen

Liitteet

<!-- image -->

## Liitteet

## Lapuan kaupunki

## Sivistyslautakunta

Pöytäkirja

20.11.2025

- arviointi päätösehdotusten vaikutuksista, muun muassa lapsiin kohdistuvista vaikutuksista
- pedagogiset seikat
- lähikoulun osoittamismenettely
- koulukuljetukset
- kuntarajat ylittävä yhteistyö
- henkilöstösuunnitelma opettajien ja muun koulun henkilökunnan osalta
- esitys perusopetuspalvelujen uudesta järjestämisestä
- esitys uudesta kouluverkosta ja oppilaiden lähikoulujärjestelyistä
- esitys henkilöstön sijoittamisesta

## Ehdotus

Esittelijä: Mika Kamunen, Sivistys- ja hyvinvointijohtaja

## Sivistyslautakunta:

1. merkitsee tiedoksi oppilasennusteet 20.9.2025.
2. käynnistää Lapuan kaupunginvaltuuston 9.12.2024 tekemän palveluverkkolinjauksen mukaisen jatkovalmistelun koskien Kauhajärven koulua.

## Päätös

Sivistyslautakunta merkitsi tiedoksi oppilasennusteet 20.9.2025 sekä käynnistää Lapuan kaupunginvaltuuston 9.12.2024 tekemän palveluverkkolinjauksen mukaisen jatkovalmistelun koskien Kauhajärven koulua.

Pöytäkirjamerkintä: opetuspäällikkö Carita Jussinmäki oli paikalla asian esittelyn ajan klo 19.34-19.44.

## Sivistyslautakunta, 20.11.2025, § 153

Valmistelija / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi Carita Jussinmäki, Opetuspäällikkö, carita.jussinmaki@lapua.fi Mirva Korpi, Tekninen johtaja, mirva.korpi@lapua.fi Jarmo Kivikangas, Rakennuttajainsinööri, jarmo.kivikangas@lapua.fi Riina Turja, Hyvinvointikoordinaattori, riina.turja@lapua.fi Tiina Lassila, Hallintosihteeri, tiina.lassila@lapua.fi

- 1 Oppilasennuste 20.9.2025.pdf
- 2 Lapuan alakoulut kartalla.pdf

13/2025

13 ( 35)

<!-- image -->

## Lapuan kaupunki Sivistyslautakunta

3 Lapsivaikutusten arviointi - Perusopetuksen palveluverkkosuunnitelma, Kauhajärven ja Männikön koulut.pdf

4 Äänestysluettelo Sivistyslautakunta 20.11.2025 §153 / Teija Ylimäen esitys.pdf 5 Eriävä mielipide sivla 20.11.2025 §153 / Teija Ylimäki.pdf

Päätöksenteon tueksi on tehty seuraavat valmistelut:

## Oppilasennusteet kunnan alueella

Viimeisin oppilasmääräennuste 20.9.2025 liitteenä.

## Kuvaus nykyisestä kouluverkosta

Lapuan kunnan alueella toimii 11 alakoulua, yksi yläkoulu ja yksi lukio. Lapuan alakoulujen sijainti karttapohjalla liitteenä.

Koulujen nykyiset oppilasmäärät sekä oppilasennusteet lukuvuodelle 2026-2027:

| koulu             |   oppilasmäärä lv 2025-2026 |   oppilasennuste lv 2026-2027 |
|-------------------|-----------------------------|-------------------------------|
| Alanurmon koulu   |                         108 |                            98 |
| Haapakosken koulu |                          38 |                            40 |
| Hellanmaan koulu  |                          29 |                            26 |
| Kauhajärven koulu |                          24 |                            19 |
| Keskuskoulu       |                         281 |                           261 |
| Liuhtarin koulu   |                         162 |                           155 |
| Männikön koulu    |                          27 |                            26 |
| Poutun koulu      |                          55 |                            54 |
| Ritavuoren koulu  |                         190 |                           183 |
| Ruhan koulu       |                          42 |                            45 |
| Tiistenjoen koulu |                          42 |                            39 |

## Kauhajärven koulukiinteistön nykykunto

Kauhajärven koulu on valmistunut vuonna 1956. Viimeisten 10 vuoden aikana koulurakennukseen on investoitu noin 770.000 €. Koululla on kehitetty piha-alueita, parannettu keittiötä, huolehdittu julkisivu- ja kattomaalauksista sekä uusittu ikkunoita ja ovia. Lisäksi koulun lämmitysjärjestelmä on uusittu. Koulussa ei ole isoja investointitarpeita seuraavan viiden vuoden aikana. Investointitarpeet kohdistuvat lähinnä ilmanvaihdon parantamiseen ja teknisen tilan purunpoistoon sekä tilapintojen uudistamiseen. Koulurakennuksen vaatima peruskorjausmäärärahatarve on yhteensä noin 180.000 €.

## Koulutilojen käyttö muuhun kuin opetustarkoitukseen

Kauhajärven koululla toimii toimintakauden viikoittain kansalaisopiston ryhmä sekä liikuntapalveluiden ryhmä. Lisäksi koululla kokoontuu omatoimisesti salibandy- ja lentopalloryhmät. Koululla on satunnaista iltakäyttöä, mm. yhdistykset ja järjestöt.

## Arviointi päätösehdotusten vaikutuksista, muun muassa lapsiin kohdistuvista vaikutuksista

<!-- image -->

Lapsivaikutusten arvioinnin raportti liitteenä.

## Pedagogiset seikat

Pienten ja isojen koulujen eroavaisuuksien vertailu pedagogisesta näkökulmasta tuo esiin, että molemmilla koulutyypeillä on omat vahvuutensa ja heikkoutensa, esimerkiksi yhteisöllisyyden, opetusryhmien koon ja opetuksen järjestämisen suhteen. Pienissä kouluissa yhteisöllisyys on tiivistä ja opettajan vastuu laajempi, kun taas isoissa kouluissa opetusryhmät ovat usein homogeenisempia ja resurssit monipuolisempia. Lisäksi eroja on havaittavissa henkilöstön monipuolisuudessa sekä oppimisen ja koulunkäynnin tuen toteuttamismahdollisuuksissa. Eroja ilmenee myös valinnaisaineiden tarjonnassa ja eriyttämiseen käytettävissä olevassa ajassa.

## Koulukuljetukset

Lapuan kaupungin koulukuljetukset ovat edellisen kerran kilpailutettu lukuvuodelle 2021 - 2022 mallilla (3+1+1) ja ovat voimassa vielä lukuvuoden 2025 - 2026. Uusi koulukuljetuskilpailutus tehdään kevään 2026 aikana ja se tulee voimaan lukuvuodesta 2026 - 2027 alkaen.Tulevassa kilpailutuksessa otetaan huomioon mahdolliset palveluverkon muutokset sisältäen perusopetuslain mukaiset odotusten ja kuljetusten aikaiset maksimiajat (alakoululaisilla 2,5h).

## Kuntarajat ylittävä yhteistyö

Opetuksen järjestäjä (Lapuan kaupunki) osoittaa Kauhajärven koulun oppilaille lähikoulun Lapualta. Huoltajat voivat edelleen ilmoittaa lapsen myös toissijaiseen kouluun, mutta tällöin he vastaavat itse koulukuljetuksesta. Mikäli huoltajat valitsevat kuntarajan ylittävän koulun (esim. Alajärvi), huoltajien tulee neuvotella oppilaaksiotosta ja koulukuljetusten maksajasta suoraan kyseisen kunnan kanssa. Valtionosuudet menevät koulutuksen järjestävälle kunnalle.

## Henkilöstösuunnitelma opettajien ja muun koulun henkilökunnan osalta

Mikäli koulun toiminta lakkautuu, opetushenkilöstön osalta vakituiselle henkilöstölle määritellään uusi viranhoitopaikka osana vuosittaista työkiertoprosessia. Tekniseltä toimialalta saadun tiedon mukaan ruoka- ja puhtauspalveluiden vakituiselle henkilöstölle on myös osoittaa uusi toimipiste.

## Kunnan taloudellinen tilanne ja sen kehitys

Suomessa on heikko taloussuhdanne: Suomen talous toipuu hitaasti ja työttömyys on korkealla (9,4%), tämä vaikuttaa verotuloihin. Vuosi 2025 on kuntataloudelle vaikea, sillä verotuloennusteita on laskettu. Vuosi 2026 ei tuo helpotusta taloustilanteeseen. Myös kustannuspaineet kasvavat, sillä uusi kolmivuotinen palkkasopimus nostaa henkilöstökustannuksia. Lisäksi valtionosuuksien uudistus vuoden 2027 alusta saattaa vaikuttaa kuntien taloudelliseen tilanteeseen merkittävästi.

Ennusteiden mukaan alakoulujen oppilasmäärä vähenee Lapualla vuosittain n. 50 oppilaalla seuraavien kuuden vuoden aikana. Valtionosuus 7-12 vuotiaiden lasten osalta on vuonna 2026 8.172 euroa/lapsi. Lasten määrän väheneminen ja sen vaikutus Lapuan kaupungin saamaan valtionavustukseen on noin 400.000 euroa/vuosi.

<!-- image -->

Tulojen kasvu hidastuu: Valtionapujen leikkaukset sekä sote-kiinteistöjen vuokratulojen epävarmuus.

## Opetustoimen käyttötalous ja investoinnit

Sivistyslautakunta on kokouksessaan 8.10.2025 § 125 merkinnyt tiedokseen talousarvioesityksen vuodelle 2026 seuraavasti:

| SIVISTYS- LAUTAKUNTA   | TA 2025     | Raami 2026   | TA 2026     | Muutos% TA 2025-2026   |   Ero raamiin |
|------------------------|-------------|--------------|-------------|------------------------|---------------|
| Toimintatuotot         | 1.256.478   | 1.256.500    | 1.288.078   | 0,0%                   |        31.578 |
| Toimintakulut          | -23.895.053 | -24.260.900  | -24.292.478 | 1,5%                   |       -31.578 |
| Toimintakate           | -22.638.575 | -23.004.400  | -23.004.400 | 1,5%                   |         0     |

Talousarviosta eriteltynä alakoulujen osuus (opetustoiminta, ohjaajat ja sisäinen hallinto):

|                | TA 2025    | TA 2026    |   Muutossumma |
|----------------|------------|------------|---------------|
| Toimintatuotot | 896.128    | 967.478    |        71.35  |
| Toimintakulut  | -8.191.693 | -8.418.420 |      -226.727 |
| Toimintakate   | -7.295.565 | -7.450.942 |      -155.377 |

Mikäli kouluverkkoa ei tiivistetä ja valtionrahoitus vähenee, niin potentiaalisia säästöjä tulee hakea muualta opetuksesta = opetettavien tuntien määrä, luokkakokojen kasvattaminen, kyläkoulujen positiivisen syrjinnän lopettaminen (tuntikehyksen myöntäminen samalla kertoimella kuin isommille kouluille). Kaikkein pienimmillä kouluilla (alle 35 oppilasta) vaarantuu suuresti mahdollisuus toteuttaa opetussuunnitelman mukaista opetusta.

Nyt tehtävillä toimenpiteillä turvataan että Lapualla toimii elinvoimaisia kyläkouluja isojen koulujen lisäksi.

- Oppilaat ja huoltajat toivat näkemyksissään esiin toiveen siirtymisestä kyläkouluun mieluummin kuin isoon kouluun
- Kaupungissa halutaan pitää kylät elinvoimaisina. Tällä ratkaisulla turvataan kouluverkon muodostuminen keskustan koulujen lisäksi kyläkouluista tulevaisuudessakin. Esityksen mukaan Tiistenjoen koulu jää toimintaan vahvana kyläkouluna, jonka oppilasmäärä ei tule laskemaan tiedossa olevien oppilasennusteiden mukaan tulevan kuuden vuoden aikana alle valtuuston määrittämän 35 oppilaan rajan.
- Pedagogisesti sekä isoilla että pienillä kouluilla on omat vahvuutensa ja kehittämiskohteensa
- Taloudelliset vaikutukset kertyvät kiinteistöjen ylläpidosta/luopumisesta ja oppilasmäärän vähenemisestä koko kaupungin tasolla.

## Tiistenjoki

<!-- image -->

Tiistenjoen koulu on valmistunut vuonna 1965. Viimeisten 10 vuoden aikana koulurakennukseen on investoitu noin 604.000 €. Seuraavan viiden vuoden aikana Tiistenjoen koulun vaatima peruskorjausmäärärahatarve on yhteensä noin 325.000 €. Tiistenjoen koululle tulee uusia lattiaa ja kiinteistöautomaatiota.

- Tiistenjoen koulussa on tilaa n. 80 oppilaalle
- Taito- ja taideaineiden opetukselle on tilat ja välineet
- Koulussa on oma keittiö ja erillinen ruokailutila
- Pisin koulumatka (Koivikontie) 26 km
- Tiistenjoen koulun investointi- ja kunnossapitotarpeet tuleville vuosille
- Vaikutus perusopetuksen palveluverkon lähitulevaisuuteen
- Liuhtarin ja Ritavuoren koulujen vajaakäyttö

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta esittää kaupunginhallitukselle ja edelleen -valtuustolle päätettäväksi seuraavaa:

1. Kauhajärven koulun toiminta lakkautuu 1.8.2026 alkaen
2. Kauhajärven koulun oppilaiden lähikouluksi osoitetaan Tiistenjoen koulu 1.8.2026 alkaen
3. Kauhajärven koulun opetushenkilöstön osalta vakituiselle henkilöstölle määritellään uusi viranhoitopaikka osana vuosittaista työkiertoprosessia. Tekniseltä toimelta saadun tiedon mukaan ruoka- ja puhtauspalveluiden vakituiselle henkilöstölle on myös osoittaa uusi toimipiste.

## Päätös

Sivistys- ja hyvinvointijohtaja alusti asiaa. Keskustelun aikana lautakunnan jäsen Teija Ylimäki teki sivistys- ja hyvinvointijohtajan esityksestä poikkeavan esityksen, jossa hän esitti yhden (1) vuoden lykkäystä Kauhajärven koulun lakkauttamiseen. Lautakunnan jäsen Arttu Nikkari kannatti Teija Ylimäen ehdotusta.

Keskustelun jälkeen sivistyslautakunnan puheenjohtaja Ilpo Ulvinen totesi, että Teija Ylimäki on tehnyt Arttu Nikkarin kannattamana sivistys- ja hyvinvointijohtajan ehdotuksesta eriävän esityksen, joten asiassa suoritetaan avoin äänestys. Puheenjohtaja esitti, että ne, jotka kannattivat sivistys- ja hyvinvointijohtajan pohjaehdotusta äänestävät JAA ja ne, jotka kannattivat Teija Ylimäen esitystä, äänestävät EI. Äänestysjärjestys hyväksyttiin.Suoritetussa nimenhuutoäänestyksessä annettiin yhteensä  kahdeksan (8) ääntä, viisi (5) JAA-ääntä ja kolme (3) EIääntä. Äänestysluettelo liitteenä.

Puheenjohtaja totesi, että sivistyslautakunta päättää esittää sivistys- ja hyvinvointijohtajan pohjaehdotuksen mukaisesti kaupunginhallitukselle ja edelleen valtuustolle päätettäväksi seuraavaa:

1. Kauhajärven koulun toiminta lakkautuu 1.8.2026 alkaen

<!-- image -->

2. Kauhajärven koulun oppilaiden lähikouluksi osoitetaan Tiistenjoen koulu 1.8.2026 alkaen
3. Kauhajärven koulun opetushenkilöstön osalta vakituiselle henkilöstölle määritellään uusi viranhoitopaikka osana vuosittaista työkiertoprosessia. Tekniseltä toimelta saadun tiedon mukaan ruoka- ja puhtauspalveluiden vakituiselle henkilöstölle on myös osoittaa uusi toimipiste.

Pöytäkirjamerkintä: opetuspäällikkö Carita Jussinmäki, tekninen johtaja Mirva Korpi, rakennuttajainsinööri Jarmo Kivikangas ja hyvinvointikoordinaattori Riina Turja olivat paikalla asian esittelyn ajan klo 16.25-17.16.

## Eriävä mielipide

Lautakunnan jäsen Teija Ylimäki jätti sivistyslautakunnan päätöksestä eriävän mielipiteen.

<!-- image -->

Sivistyslautakunta, § 123,21.11.2024 Kaupunginhallitus, § 349,02.12.2024 Kaupunginvaltuusto, § 86,09.12.2024 Sivistyslautakunta, § 60,28.04.2025 Sivistyslautakunta, § 129,08.10.2025 Sivistyslautakunta, § 154, 20.11.2025

§ 154

Palveluverkko / Männikön koulun toiminnan lakkauttaminen 1.8.2026 alkaen

LAPDno-2024-823

## Sivistyslautakunta, 21.11.2024, § 123

Valmistelijat / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi

1 Oppilasennusteet 2024-2030(2031) 20.9.2024

Koululaisikäluokat (7-15-vuotiaat) pienenevät tällä vuosikymmenellä miltei kaikissa kunnissa Kuntaliiton arvion mukaan. Kuntaliiton mukaan syntyvyyden hienoinen elpyminenkään ei muuttaisi sitä, että koululaisikäluokkien koko jää nykyistä pienemmäksi.

Lapualla syntyvyys on alentunut yli kolmanneksella viimeisen kahdeksan vuoden aikana. Kun vuonna 2016 Lapualla syntyi 155 lasta, oli syntyvyys vuonna 2023 enää 101 lasta. Syntyvyyden muutokset vaikuttavat varhaiskasvatuksen palvelutarpeisiin hyvin pienellä viiveellä. Myös alakouluihin vaikutus on melko nopeaa. Vuonna 2016 alakoululaisia oli Lapualla 1.136 ja nyt heitä on 1.052 oppilasta.

Tällä hetkellä Lapualla on 11 alakoulua, joissa on yhteensä 1.052 oppilasta. Lapsimäärä vähenee oppilasennusteen mukaan Lapuan alakoulussa keskimäärin 56 oppilaalla vuodessa. Oppilasennusteen mukaan alakouluilla on lukuvuonna 2029-2030 enää 770 oppilasta.

Taulukossa alakoulujen oppilasmäärä lukuvuonna 2024-2025 sekä ennuste vuosille 2025-2030:

| LUKUVUOSI   |   1. |   2. |   3. |   4. |   5. |   6. |   1-6 luokat |
|-------------|------|------|------|------|------|------|--------------|
| 24-25       |  151 |  174 |  189 |  165 |  184 |  189 |         1052 |
| 25-26       |  145 |  151 |  174 |  189 |  165 |  184 |         1008 |
| 26-27       |  120 |  145 |  151 |  174 |  189 |  165 |          944 |
| 27-28       |  115 |  120 |  145 |  151 |  174 |  189 |          894 |
| 28-29       |  134 |  115 |  120 |  145 |  151 |  174 |          839 |
| 29-30       |  105 |  134 |  115 |  120 |  145 |  151 |          770 |

Liitteet

<!-- image -->

Lapuan kaupunginvaltuuston talousseminaari pidettiin 22.-23.10.2024. Lapuan kaupunginvaltuuston talousseminaarissa käytiin keskustelua viranhaltijoiden esitysten ja oppilasennusteiden pohjalta sekä linjattiin tulevan valmistelun pohjaksi seuraavaa:

Mikäli koulun 1.-6. luokkalaisten oppilasmäärä on alle 35 oppilasta kahtena lukuvuotena peräkkäin, niin toiminta lakkaa seuraavan lukuvuoden alussa (1.8. alkaen). Laskentapäivät ovat 15.12.2024 ja jatkossa aina 20.9. (esim. 20.9.2025, 20.9.2026 jne). Myös yksittäisten alakoulujen merkittävät investointitarpeet otetaan osaksi kokonaisarviointia.

Esikoululaisten osallistuminen koulussa pidettävään esiopetukseen vaihtelee vuosittain syystä, että osallistuuko esikoululainen vain esiopetukseen vai tarvitseeko hän myös varhaiskasvatusta, joka annetaan lähtökohtaisesti päiväkodissa, tämän takia heitä ei lasketa koulun oppilasmäärään.

Linjauksen mukaisesti aikaisin mahdollinen ajankohta koulun lakkauttamiselle olisi 1.8.2026, mikäli koulu tulisi alittamaan kahtena vuotena peräkkäin 35 oppilaan määrän. Lapsivaikutusten arviointi ja kuuleminen tullaan toteuttamaan siinä vaiheessa, kun linjaukset johtaisivat yksittäisen koulun lakkautumisuhan toteutumiseen.

Valmistelu etenee linjauksen osalta 21.11.2024 sivistyslautakuntaan, 2.12.2024 kaupunginhallitukseen ja 9.12.2024 kaupunginvaltuuston päätettäväksi.

Jokaisen lapsen hyvän tulevaisuuden turvaamisessa noudatetaan Lapuan kaupungin strategian mukaisia lupauksia terveistä ja hyvinvoivista kasvu- ja oppimisympäristöistä sekä turvallisesta tulevaisuudesta.

Palveluverkkolinjauksella ei vielä päätetä yksittäisen koulun toiminnan lakkautumisesta. Yksittäisen koulun toiminnan lakkautumisesta tehdään oma erillinen päätös. Päätöksen tekee hallintosäännön mukaan kaupunginvaltuusto. Päätöksen tekemisen pohjaksi tehdään erinäisiä valmisteluja ja selvityksiä esim. arviointi päätösehdotusten vaikutuksista, muun muassa lapsiin kohdistuvista vaikutuksista, talousvaikutukset, koulukuljetukset, lähikoulun osoittamismenettely, henkilöstösuunnitelma opettajien ja muun koulun henkilökunnan osalta jne.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta esittää, että kaupunginhallitus hyväksyy seuraavan linjauksen ja esittää sen edelleen kaupunginvaltuustolle päätettäväksi:

1. Mikäli koulun 1.-6. luokkalaisten oppilasmäärä olisi alle 35 oppilasta kahtena lukuvuotena peräkkäin, niin koulun toiminta lakkautuisi seuraavan lukuvuoden alussa (1.8. alkaen). Laskentapäivät ovat 15.12.2024 ja jatkossa aina 20.9. (esim. 20.9.2025, 20.9.2026 jne). Myös yksittäisten alakoulujen merkittävät investointitarpeet otetaan osaksi kokonaisarviointia.

<!-- image -->

## Lapuan kaupunki

## Sivistyslautakunta

## Päätös

Sivistyslautakunta kuuli sivistys- ja hyvinvointijohtaja Mika Kamusta asiassa ja hyväksyi sivistys- ja hyvinvointijohtajan ehdotuksen.

## Kaupunginhallitus, 02.12.2024, § 349

Liitteet

<!-- image -->

1 Oppilasennusteet 2024-2030(2031) 20.9.2024

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää hyväksyä sivistyslautakunnan linjauksen ja esittää sen edelleen kaupunginvaltuustolle päätettäväksi:

Mikäli koulun 1.-6. luokkalaisten oppilasmäärä olisi alle 35 oppilasta kahtena lukuvuotena peräkkäin, niin koulun toiminta lakkautuisi seuraavan lukuvuoden alussa (1.8. alkaen). Laskentapäivät ovat 15.12.2024 ja jatkossa aina 20.9. (esim. 20.9.2025, 20.9.2026 jne). Myös yksittäisten alakoulujen merkittävät investointitarpeet otetaan osaksi kokonaisarviointia.

## Päätös

Kaupunginhallitus hyväksyi kaupunginjohtajan ehdotuksen keskustelun jälkeen.

## Kaupunginvaltuusto, 09.12.2024, § 86

Liitteet

1 Oppilasennusteet 2024-2030(2031) 20.9.2024

## Ehdotus

Kaupunginhallitus ehdottaa kaupunginvaltuustolle, että mikäli koulun 1.-6. luokkalaisten oppilasmäärä olisi alle 35 oppilasta kahtena lukuvuotena peräkkäin, niin koulun toiminta lakkautuisi seuraavan lukuvuoden alussa (1.8. alkaen). Laskentapäivät ovat 15.12.2024 ja jatkossa aina 20.9. (esim. 20.9.2025, 20.9.2026 jne). Myös yksittäisten alakoulujen merkittävät investointitarpeet otetaan osaksi kokonaisarviointia.

## Päätös

Kaupunginjohtaja alusti asiaa. Keskustelussa ryhmäpuheenvuoron käyttivät Pekka Hella (Lapuan Keskustan valtuustoryhmä), Helena Lahtinen (Lapuan Kokoomuksen valtuustoryhmä) sekä Riitta Kangasluoma (Ryhmä kymmenen). Valtuutetuista puheenvuoron käyttivät Ilpo Ulvinen, Sari Oja-Lipasti, Hannu Saarela, Pekka Kivisaari,

<!-- image -->

## Lapuan kaupunki

Esa Rintala, Esko Yli-Karhu, Marcus Toppari, kaupunginhallituksen puheenjohtaja Kai Pöntinen, Eila Huhta ja Ismo Jäätteenmäki. Kokouksen aikana käydyssä keskustelussa valtuutettu Hannu Saarela teki kaupunginhallituksen ehdotuksesta poikkeavan vastaesityksen, jota Esko Yli-Karhu kannatti ja jonka jälkeen Hannu Saarela veti esityksensä pois.

Kaupunginvaltuusto hyväksyi kaupunginhallituksen ehdotuksen keskustelun jälkeen.

Kaupunginvaltuuston 2. varapuheenjohtaja Kari Laine poistui kokouksesta tämän asian käsittelyn aikana klo 17.58.

## Sivistyslautakunta, 28.04.2025, § 60

Valmistelijat / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi

1 Oppilasennuste 2024-2030(2031) 15.12.2024

Lapuan kaupunginvaltuusto on 9.12.2024 § 86 pitämässään kokouksessa päättänyt seuraavan linjauksen alakoulujen palveluverkon tarkasteluun pohjautuen oppilasmääriin alakouluissa:

Mikäli koulun 1.-6. luokkalaisten oppilasmäärä on alle 35 oppilasta kahtena lukuvuotena peräkkäin, niin toiminta lakkaa seuraavan lukuvuoden alussa (1.8. alkaen). Laskentapäivät ovat 15.12.2024 ja jatkossa aina 20.9. (esim. 20.9.2025, 20.9.2026 jne). Myös yksittäisten alakoulujen merkittävät investointitarpeet otetaan osaksi kokonaisarviointia.

Ensimmäisen laskentapäivän 15.12.2024 koulukohtaiset oppilasmäärät/-ennusteet liitteessä. Kyseinen liite on ollut sivistyslautakunnan kokouksessa 18.12.2024 §142 oheismateriaalina. Toinen laskentapäivä on 20.9.2025.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta merkitsee asian tiedokseen.

## Päätös

Sivistyslautakunta keskusteli asiasta ja merkitsi sen tiedokseen.

## Sivistyslautakunta, 08.10.2025, § 129

Valmistelijat / lisätiedot:

## Liitteet

<!-- image -->

## Lapuan kaupunki

Mika Kamunen, Sivistys- ja hyvinvointijohtaja, mika.kamunen@lapua.fi Carita Jussinmäki, Opetuspäällikkö, carita.jussinmaki@lapua.fi Tiina Lassila, Hallintosihteeri, tiina.lassila@lapua.fi

- 1 Oppilasennuste 20.9.2025.pdf
- 2 Ponsiesitys §129 Arttu Nikkari.pdf

Lapuan kaupunginvaltuusto on 9.12.2024 (§ 86) pitämässään kokouksessa hyväksynyt seuraavan linjauksen koskien Lapuan kaupungin alakoulujen palveluverkkoa:

Mikäli koulun 1.-6. luokkalaisten oppilasmäärä olisi alle 35 oppilasta kahtena lukuvuotena peräkkäin, niin koulun toiminta lakkautuisi seuraavan lukuvuoden alussa (1.8. alkaen). Laskentapäivät ovat 15.12.2024 ja jatkossa aina 20.9. (esim. 20.9.2025, 20.9.2026 jne). Myös yksittäisten alakoulujen merkittävät investointitarpeet otetaan osaksi kokonaisarviointia.

Ensimmäinen laskentapäivä oli 15.12.2024, jolloin Männikön koulun 1.-6. luokkien oppilasmäärä oli 29 oppilasta ja jäi alle asetetun 35 oppilaan rajan ensimmäisen kerran. Seuraava laskentapäivä oli 20.9.2025. Tuolloin Männikön koulun 1.-6. luokkien oppilasmäärä oli 27 oppilasta. Männikön koulun 1.-6. luokkien oppilasmäärä on lukuvuosina 2024-2025 sekä 2025-2026 jäänyt alle 35 oppilaan.

20.9.2025 laaditun oppilasennusteen (liitteenä) mukaan Männikön koulun oppilasmäärä tulee tulevina vuosina edelleen laskemaan.

Tämän johdosta valmistelut päätöksenteon tueksi, koskien Männikön koulun mahdollista lakkauttamista 1.8.2026 alkaen, aloitetaan välittömästi. Valmistelut sekä päätökset pyritään saamaan valmiiksi syksyn 2025 aikana.

Lapuan kaupunginvaltuuston 9.12.2024 (§ 86) tekemässä päätöksessä ei päätetty yksittäisen koulun toiminnan lakkauttamisesta vaan siitä tehdään erillinen päätös. Päätöksen mahdollisesta lakkauttamisesta tekee kaupungin hallintosäännön mukaan kaupunginvaltuusto.

## Jatkotoimenpiteet ennen päätöksentekoa

Jokaisen lapsen hyvän tulevaisuuden turvaamisessa noudatetaan Lapuan kaupungin strategian mukaisia lupauksia terveistä ja hyvinvoivista kasvu- ja oppimisympäristöistä sekä turvallisesta tulevaisuudesta.

Päätöksen tekemisen tueksi tehdään erinäisiä kuulemisia, valmisteluja ja selvityksiä viranhaltijoiden toimesta.

Kuntaliiton julkaisussa vuodelta 2020 Päätöksentekomenettely kouluverkon muutoksissa ohjeistetaan valmisteluvaiheessa tarkastelemaan yleisesti mm. seuraavia seikkoja:

- oppilasennusteet kunnan alueella ja oppilaaksiottoalueittain
- kuvaus nykyisestä kouluverkosta
- kunnan taloudellinen tilanne ja sen kehitys
- opetustoimen käyttötalous ja investoinnit

Liitteet

<!-- image -->

## Liitteet

## Lapuan kaupunki

## Sivistyslautakunta

- nykyisten koulutilojen kunto ja tilojen käyttö muuhun kuin opetustarkoitukseen
- arviointi päätösehdotusten vaikutuksista, muun muassa lapsiin kohdistuvista vaikutuksista
- pedagogiset seikat
- lähikoulun osoittamismenettely
- koulukuljetukset
- kuntarajat ylittävä yhteistyö
- henkilöstösuunnitelma opettajien ja muun koulun henkilökunnan osalta
- esitys perusopetuspalvelujen uudesta järjestämisestä
- esitys uudesta kouluverkosta ja oppilaiden lähikoulujärjestelyistä
- esitys henkilöstön sijoittamisesta

## Ehdotus

Esittelijä: Mika Kamunen, Sivistys- ja hyvinvointijohtaja

## Sivistyslautakunta:

1. merkitsee tiedoksi oppilasennusteet 20.9.2025.
2. käynnistää Lapuan kaupunginvaltuuston 9.12.2024 tekemän palveluverkkolinjauksen mukaisen jatkovalmistelun koskien Männikön koulua.

## Päätös

Keskustelussa lautakunnan jäsen Arttu Nikkari esitti ponsiesityksenään, että Lapuan kaupunginvaltuuston 9.12.2024 tekemän palveluverkkolinjauksen mukaisen valmistelun, koskien Männikön koulua, jatkovalmistelussa otetaan huomioon Haapakosken ja Männikön koulun mahdollinen yhdistäminen. Ponsiesitystä kannattivat kaikki lautakunnan jäsenet.

Sivistyslautakunta hyväksyi sivistys- ja hyvinvointijohtajan ehdotuksen. Lisäksi sivistyslautakunta päätti esittää ponnen siitä, että palveluverkkolinjauksen jatkovalmisteluissa koskien Männikön koulua, otetaan huomioon Haapakosken ja Männikön koulun mahdollinen yhdistäminen.

## Sivistyslautakunta, 20.11.2025, § 154

Valmistelija / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi Carita Jussinmäki, Opetuspäällikkö, carita.jussinmaki@lapua.fi Mirva Korpi, Tekninen johtaja, mirva.korpi@lapua.fi Jarmo Kivikangas, Rakennuttajainsinööri, jarmo.kivikangas@lapua.fi Riina Turja, Hyvinvointikoordinaattori, riina.turja@lapua.fi Tiina Lassila, Hallintosihteeri, tiina.lassila@lapua.fi

- 1 Oppilasennuste 20.9.2025.pdf
- 2 Lapuan alakoulut kartalla.pdf

## Pöytäkirja

13/2025

24 ( 35)

<!-- image -->

## Lapuan kaupunki Sivistyslautakunta

- 3 Kyläyhteisön kirjelmä 19.10.2025.pdf
- 4 Lapsivaikutusten arviointi - Perusopetuksen palveluverkkosuunnitelma, Kauhajärven ja Männikön koulut.pdf

5 Äänestysluettelo Sivistyslautakunta 20.11.2025 §154 / Vappu Kankaan esitys.pdf 6 Eriävä mielipide sivla 20.11.2025 §154 / Mika Kamunen.pdf

Päätöksenteon tueksi on tehty seuraavat valmistelut:

## Oppilasennusteet kunnan alueella

Viimeisin oppilasmääräennuste 20.9.2025 liitteenä.

## Kuvaus nykyisestä kouluverkosta

Lapuan kunnan alueella toimii 11 alakoulua, yksi yläkoulu ja yksi lukio. Lapuan alakoulujen sijainti karttapohjalla liitteenä.

Koulujen nykyiset oppilasmäärät sekä oppilasmääräennusteet lukuvuodelle 2026-2027:

| koulu             |   oppilasmäärä lv 2025-2026 |   oppilasennuste lv 2026-2027 |
|-------------------|-----------------------------|-------------------------------|
| Alanurmon koulu   |                         108 |                            98 |
| Haapakosken koulu |                          38 |                            40 |
| Hellanmaan koulu  |                          29 |                            26 |
| Kauhajärven koulu |                          24 |                            19 |
| Keskuskoulu       |                         281 |                           261 |
| Liuhtarin koulu   |                         162 |                           155 |
| Männikön koulu    |                          27 |                            26 |
| Poutun koulu      |                          55 |                            54 |
| Ritavuoren koulu  |                         190 |                           183 |
| Ruhan koulu       |                          42 |                            45 |
| Tiistenjoen koulu |                          42 |                            39 |

## Männikön koulukiinteistön nykykunto

Männikön koulu on valmistunut vuonna 1920 ja koulun piharakennus vuonna 1959. Viimeisten 10 vuoden aikana koulurakennukseen on investoitu noin 35.000 €. Investoinnit ovat liittyneet lähinnä pieniin korjaustoimenpiteisiin. Seuraavan viiden vuoden aikana Männikön koulun vaatima peruskorjausmäärärahatarve on yhteensä noin 373.000 €. Männikön koulun katto ja ikkunat ovat uusimisiässä. Samoin tulisi uusia koulun lämmitysjärjestelmä, teknisen tilan purunpoisto ja tilapinnat.

## Koulutilojen käyttö muuhun kuin opetustarkoitukseen

Männikön koululla ei ole säännöllistä toimintaa kouluajan ulkopuolella. Koululla on satunnaista iltakäyttöä, mm. yhdistykset ja järjestöt.

## Arviointi päätösehdotusten vaikutuksista, muun muassa lapsiin kohdistuvista vaikutuksista

Lapsivaikutusten arvioinnin raportti liitteenä.

<!-- image -->

13/2025

25 ( 35)

<!-- image -->

## Pedagogiset seikat

Pienten ja isojen koulujen eroavaisuuksien vertailu pedagogisesta näkökulmasta tuo esiin, että molemmilla koulutyypeillä on omat vahvuutensa ja heikkoutensa, esimerkiksi yhteisöllisyyden, opetusryhmien koon ja opetuksen järjestämisen suhteen. Pienissä kouluissa yhteisöllisyys on tiivistä ja opettajan vastuu laajempi, kun taas isoissa kouluissa opetusryhmät ovat usein homogeenisempia ja resurssit monipuolisempia. Lisäksi eroja on havaittavissa henkilöstön monipuolisuudessa sekä oppimisen ja koulunkäynnin tuen toteuttamismahdollisuuksissa. Eroja ilmenee myös valinnaisaineiden tarjonnassa ja eriyttämiseen käytettävissä olevassa ajassa.

## Koulukuljetukset

Lapuan kaupungin koulukuljetukset ovat edellisen kerran kilpailutettu lukuvuodelle 2021 - 2022 mallilla (3+1+1) ja ovat voimassa vielä lukuvuoden 2025 - 2026. Uusi koulukuljetuskilpailutus tehdään kevään 2026 aikana ja se tulee voimaan lukuvuodesta 2026 - 2027 alkaen.Tulevassa kilpailutuksessa otetaan huomioon mahdolliset palveluverkon muutokset sisältäen perusopetuslain mukaiset odotusten ja kuljetusten aikaiset maksimiajat (alakoululaisilla 2,5h).

Opetuksen järjestäjä (Lapuan kaupunki) osoittaa Männikön koulun oppilaille lähikoulun Lapualta. Huoltajat voivat edelleen ilmoittaa lapsen myös toissijaiseen kouluun, mutta tällöin he vastaavat itse koulukuljetuksesta.

## Henkilöstösuunnitelma opettajien ja muun koulun henkilökunnan osalta

Mikäli koulun toiminta lakkautuu, opetushenkilöstön osalta vakituiselle henkilöstölle määritellään uusi viranhoitopaikka osana vuosittaista työkiertoprosessia. Tekniseltä toimialalta saadun tiedon mukaan ruoka- ja puhtauspalveluiden vakituiselle henkilöstölle on myös osoittaa uusi toimipiste.

## Kunnan taloudellinen tilanne ja sen kehitys

Suomessa on heikko taloussuhdanne: Suomen talous toipuu hitaasti ja työttömyys on korkealla (9,4%), tämä vaikuttaa verotuloihin. Vuosi 2025 on kuntataloudelle vaikea, sillä verotuloennusteita on laskettu. Vuosi 2026 ei tuo helpotusta taloustilanteeseen. Myös kustannuspaineet kasvavat, sillä uusi kolmivuotinen palkkasopimus nostaa henkilöstökustannuksia. Lisäksi valtionosuuksien uudistus vuoden 2027 alusta saattaa vaikuttaa kuntien taloudelliseen tilanteeseen merkittävästi.

Ennusteiden mukaan alakoulujen oppilasmäärä vähenee Lapualla vuosittain n. 50 oppilaalla seuraavien kuuden vuoden aikana. Valtionosuus 7-12 vuotiaiden lasten osalta on vuonna 2026 8.172 euroa/lapsi. Lasten määrän väheneminen ja sen vaikutus Lapuan kaupungin saamaan valtionavustukseen on noin 400.000 euroa/vuosi.

Tulojen kasvu hidastuu: Valtionapujen leikkaukset sekä sote-kiinteistöjen vuokratulojen epävarmuus.

## Opetustoimen käyttötalous ja investoinnit

<!-- image -->

<!-- image -->

Sivistyslautakunta on kokouksessaan 8.10.2025 § 125 merkinnyt tiedokseen talousarvioesityksen vuodelle 2026 seuraavasti:

| SIVISTYS- LAUTAKUNTA   | TA 2025     | Raami 2026   | TA 2026     | Muutos% TA 2025-2026   |   Ero raamiin |
|------------------------|-------------|--------------|-------------|------------------------|---------------|
| Toimintatuotot         | 1.256.478   | 1.256.500    | 1.288.078   | 0,0%                   |        31.578 |
| Toimintakulut          | -23.895.053 | -24.260.900  | -24.292.478 | 1,5%                   |       -31.578 |
| Toimintakate           | -22.638.575 | -23.004.400  | -23.004.400 | 1,5%                   |         0     |

Talousarviosta eriteltynä alakoulujen osuus (opetustoiminta, ohjaajat ja sisäinen hallinto):

|                | TA 2025    | TA 2026    |   Muutossumma |
|----------------|------------|------------|---------------|
| Toimintatuotot | 896.128    | 967.478    |        71.35  |
| Toimintakulut  | -8.191.693 | -8.418.420 |      -226.727 |
| Toimintakate   | -7.295.565 | -7.450.942 |      -155.377 |

Mikäli kouluverkkoa ei tiivistetä ja valtionrahoitus vähenee, niin potentiaalisia säästöjä tulee hakea muualta opetuksesta = opetettavien tuntien määrä, luokkakokojen kasvattaminen, kyläkoulujen positiivisen syrjinnän lopettaminen (tuntikehyksen myöntäminen samalla kertoimella kuin isommille kouluille). Kaikkein pienimmillä kouluilla (alle 35 oppilasta) vaarantuu suuresti mahdollisuus toteuttaa opetussuunnitelman mukaista opetusta.

Nyt tehtävillä toimenpiteillä turvataan että Lapualla toimii elinvoimaisia kyläkouluja isojen koulujen lisäksi.

- Oppilaat ja huoltajat toivat näkemyksissään esiin toiveen siirtymisestä kyläkouluun mieluummin kuin isoon kouluun
- Kaupungissa halutaan pitää kylät elinvoimaisina. Tällä ratkaisulla turvataan kouluverkon muodostuminen keskustan koulujen lisäksi kyläkouluista tulevaisuudessakin. Esityksen mukaan Haapakosken koulu jää toimintaan vahvana kyläkouluna, jonka oppilasmäärä ei tule laskemaan tiedossa olevien oppilasennusteiden mukaan tulevan kuuden vuoden aikana alle valtuuston määrittämän 35 oppilaan rajan.
- Pedagogisesti sekä isoilla että pienillä kouluilla on omat vahvuutensa ja kehittämiskohteensa
- Taloudelliset vaikutukset kertyvät kiinteistöjen ylläpidosta/luopumisesta ja oppilasmäärän vähenemisestä koko kaupungin tasolla.

Männikön ja Haapakosken kyläyhdistyksen kirjelmä liitteenä.

## Lähikoulun osoittamismenettely / perustelut / ponsi

Ponsiesitys on otettu huomioon vertailemalla koulutoiminnan järjestämistä Haapakosken tai Männikön koulurakennuksissa. Vertailun lopputulemana voidaan todeta, että Haapakosken koulukiinteistö on paremmassa kunnossa tällä hetkellä sekä sen vaatimat investoinnit tulevaisuudessa ovat pienemmät. Tilat ovat riittävät

<!-- image -->

Lapuan kaupunki

Sivistyslautakunta molempien koulujen oppilasmäärälle. Lisäksi oppilaskuljetukset on taloudellisempaa suunnata Männiköstä Haapakoskelle kuin Haapakoskelta Männikköön. Männikön koulussa käsitöiden (kovat materiaalit) toteutus voidaan järjestää omissa tiloissa, kun taas Haapakoskella tämä opetus järjestetään Liuhtarin koululla. Kuljetukset toteutetaan päiväautolla ja järjestely on ollut toimiva. Järjestely mahdollistaa luontevan yhteistyön, oppilaiden kohtaamisen ja harjoittelun isommassa oppimisympäristössä toimimiselle.

## Haapakoski

Haapakosken koulu on valmistunut vuonna 1949. Viimeisten 10 vuoden aikana koulurakennukseen on investoitu noin 355.000 €. Seuraavan viiden vuoden aikana Haapakosken koulu ei juuri vaadi peruskorjaukseen liittyviä määrärahoja. Määrärahatarve on 25.500 €. Haapakosken koululla tulee tehdä tilapintoihin liittyvää kunnostusta ja vaihtaa ilmanvaihtokone.

- Haapakosken koulussa tilaa on n. 75 oppilaalle
- Kouluun tarvitaan yksi uusi luokanopettaja
- Taito- ja taideaineiden opettamiseen löytyvät tilat ja välineet paitsi käsityön kovien materiaalien osalta (opetus Liuhtarissa, matkat kuljetaan päiväautolla)
- Uudistettu jakelukeittiö ja ruokala
- Pisin koulumatka (Hirvijärventie) n. 12 km
- Haapakosken koulun investointitarpeet vuosille 2026-2030 n.60.500€
- Vaikutukset perusopetuksen palveluverkon tulevaisuuteen
- Liuhtarin koulun oppilasmäärän laskiessa koulu jää vajaakäytölle

## Männikkö

- Männikön koulussa tilaa on n.80 oppilaalle
- Kouluun tarvitaan yksi uusi luokanopettaja
- Taito- ja taideaineiden opettamiseen löytyvät tilat ja välineet
- Uudistettu keittiö ja kouluruokala
- Pisin koulumatka (Hirvijärventie) n. 12 km
- Männikön koulun investointitarpeet vuosille 2026-2030  n. 373.450€ (oppilasmäärän kasvaessa myös ilmastoinnin tehostaminen)
- Vaikutukset perusopetuksen palveluverkon tulevaisuuteen
- Liuhtarin koulun oppilasmäärän laskiessa koulu jää vajaakäytölle

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta esittää kaupunginhallitukselle ja edelleen -valtuustolle päätettäväksi seuraavaa:

1. Männikön koulun toiminta lakkautuu 1.8.2026 alkaen

Lapuan kaupunki Sivistyslautakunta

<!-- image -->

2. Männikön koulun oppilaiden lähikouluksi osoitetaan Haapakosken koulu 1.8.2026 alkaen
3. Männikön koulun opetushenkilöstön osalta vakituiselle henkilöstölle määritellään uusi viranhoitopaikka osana vuosittaista työkiertoprosessia. Tekniseltä toimelta saadun tiedon mukaan ruoka- ja puhtauspalveluiden vakituiselle henkilöstölle on myös osoittaa uusi toimipiste.

## Päätös

Sivistys- ja hyvinvointijohtaja alusti asiaa. Keskustelun aikana lautakunnan jäsen Vappu Kangas teki sivistys- ja hyvinvointijohtajan esityksestä poikkeavan esityksen, jossa hän esitti, että Männikön koulua ei lakkauteta ja asia palautetaan valmisteluun. Uudelleenvalmistelussa on otettava huomioon sekä Männikön että Haapakosken koulujen alueelliset vaikutukset. Lautakunnan jäsen Marjo Lakso kannatti Vappu Kankaan ehdotusta.

Keskustelun jälkeen sivistyslautakunnan puheenjohtaja Ilpo Ulvinen totesi, että Vappu Kangas on tehnyt Marjo Lakson kannattamana sivistys- ja hyvinvointijohtajan ehdotuksesta eriävän esityksen, joten asiassa suoritetaan avoin äänestys. Puheenjohtaja esitti, että ne, jotka kannattivat sivistys- ja hyvinvointijohtajan pohjaehdotusta äänestävät JAA ja ne, jotka kannattivat Vappu Kankaan esitystä, äänestävät EI. Äänestysjärjestys hyväksyttiin.Suoritetussa nimenhuutoäänestyksessä annettiin yhteensä  kahdeksan (8) ääntä, yksi (1) JAA-ääni ja seitsemän (7) EIääntä. Äänestysluettelo liitteenä.

Puheenjohtaja totesi, että sivistyslautakunnan päätökseksi tulee Vappu Kankaan esitys, jossa Männikön koulua ei lakkauteta ja asia palautetaan valmisteluun. Uudelleenvalmistelussa on otettava huomioon sekä Männikön että Haapakosken koulujen alueelliset vaikutukset.

Kokous keskeytettiin (neuvottelutauko) klo 18.03-18.12 väliseksi ajaksi.

Pöytäkirjamerkintä: opetuspäällikkö Carita Jussinmäki, tekninen johtaja Mirva Korpi, rakennuttajainsinööri Jarmo Kivikangas ja hyvinvointikoordinaattori Riina Turja olivat paikalla asian esittelyn ajan klo 17.23-18.29.

## Eriävä mielipide

Sivistys- ja hyvinvointijohtaja jätti sivistyslautakunnan päätöksestä eriävän mielipiteen.

<!-- image -->

## § 155

## Viranhaltijapäätökset / sivistys- ja hyvinvointijohtaja

Valmistelija / lisätiedot:

Tiina Lassila, Hallintosihteeri, tiina.lassila@lapua.fi

Lapuan kaupungin hallintosäännön 5 luvun 31 § 2 momentin mukaan lautakunnan alaisen toimielimen tai viranhaltijan on ilmoitettava lautakunnalle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista lautakunta on ilmoittanut, ettei se käytä otto-oikeuttaan.

Sivistyslautakunnan tiedoksi ilmoitetaan mahdollista lautakunnan otto-oikeuden käyttöä varten seuraavat sivistys- ja hyvinvointijohtajan viranhaltijapäätökset:

3.11.2025 § 19 Virkamatkamääräys / Hermanni Honkimäki ja Jaakko Saari

- 4.11.2025 § 20 Apulaisrehtorin nimeäminen yläkoululle ajalle 1.1.-31.7.2026

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunnan puheenjohtaja esittää ettei sivistyslautakunta käytä otto-oikeutta edellä mainittujen viranhaltijapäätösten osalta.

## Päätös

Sivistyslautakunta päätti olla käyttämättä otto-oikeuttaan ja merkitsi tehdyt päätökset tiedokseen.

<!-- image -->

13/2025

30 ( 35)

<!-- image -->

## § 156

## Viranhaltijapäätökset / sivistyslautakunnan alaiset toimijat

Valmistelija / lisätiedot:

Tiina Lassila, Hallintosihteeri, tiina.lassila@lapua.fi

Lapuan kaupungin hallintosäännön 5 luvun 31 § 2 momentin mukaan lautakunnan alaisen toimielimen tai viranhaltijan on ilmoitettava lautakunnalle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista lautakunta on ilmoittanut, ettei se käytä otto-oikeuttaan.

Sivistyslautakunnan tiedoksi ilmoitetaan mahdollista lautakunnan otto-oikeuden käyttöä varten seuraavat sivistyslautakunnan alaisten viranhaltijoiden viranhaltijapäätökset:

## opetuspäällikkö:

3.11.2025 § 191 Lukuvuosisuunnittelman muutos 6.-7.11.2025 / Lasten parlamentti varhaiskasvatuspäällikkö:

17.11.2025 § 36 Esiopetuksen lukuvuosisuunnitelmien hyväksyminen lukuvuodelle 2025-2026

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta päättää mahdollisesta otto-oikeuden käyttämisestä edellä mainittujen viranhaltijapäätösten osalta.

## Päätös

Sivistyslautakunta päätti olla käyttämättä otto-oikeuttaan ja merkitsi tehdyt päätökset tiedokseen.

<!-- image -->

13/2025

31 ( 35)

<!-- image -->

## § 157

## Ilmoitusasiat

Sivistyslautakunnan tiedoksi ilmoitetaan:

- 1) Vammais- ja vanhusneuvosto ovat nimenneet yhteyshenkilöt sivistyslautakuntaan. Vammaisneuvoston edustaja on Jonna Kangasluoma (varahenkilö Jenni Nieminen) ja vanhusneuvoston edustaja Jorma Suvanto.
- 2) Kaupunginvaltuusto on kokouksessaan 10.11.2025 § 83 valinnut Jussi Haapamäen tilalle uudeksi varajäseneksi sivistyslautakuntaan jäljellä olevaksi toimikaudeksi Tero Ala-Nissilän.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta merkitsee ilmoitusasiat tiedokseen.

## Päätös

Sivistyslautakunta merkitsi ilmoitusasiat tiedokseen.

<!-- image -->

<!-- image -->

## § 158

## Muut asiat

Valtuuston jäsenille toivottiin mahdollisuutta tutustua sekä Männikön että Haapakosken kouluihin ennen valtuuston kokousta 8.12.2025.

Lapuan kaupunki Sivistyslautakunta

<!-- image -->

## § 159

## Seuraava kokous

Sivistyslautakunnan seuraava kokous pidetään 11.12.2025 Step-opistolla, osoite: Siiriläntie 11-13.

<!-- image -->

## Lapuan kaupunki

Sivistyslautakunta

## Muutoksenhakukielto

§149, §150, §151, §152, §153, §154, §155, §156, §157, §158, §159

## Muutoksenhakukielto

Kuntalain 136 §:n mukaan tästä päätöksestä ei saa tehdä oikaisuvaatimusta eikä kunnallisvalitusta, koska päätös koskee vain valmistelua tai täytäntöönpanoa.

13/2025

35 ( 35)