<!-- image -->

Lapuan kaupunki

Ympäristölautakunta

Aika 14.12.2022, klo 17:29 - 18:21 Paikka Lautakunnan kokoushuone, Poutuntie 8A

## Käsitellyt asiat

## § 61 Kokouksen laillisuus ja päätösvaltaisuus § 62 Pöytäkirjan tarkastus § 63 Ympäristölautakunnan kokoukset 2023 § 64 Laskujen hyväksymisoikeudet 2023 / ympäristöosasto § 65 Rakennustarkastajien myöntämät luvat 1.11.-8.12.2022 § 66 Epäsiisti ulkovarastointi tilalla 408-404-2-233 § 67 Kestävät kunnat -hanke / ilmastoyhteistyö 2022-2023 § 68 Ympäristöinsinöörin viran täyttölupa § 69 Lapuan kaupungin ympäristönsuojeluviranomaisen taksa v. 2023 § 70 Maa-ainesten lupahakemuksen ja ottamissuunnitelman tarkastamisesta ja ottamistoiminnan valvonnasta suoritettavat maksut Lapuan kaupungissa v.

2023

Pöytäkirja

14.12.2022

6/2022

1 (

21)

<!-- image -->

Lapuan kaupunki Pöytäkirja 6/2022 2 ( 21) Ympäristölautakunta 14.12.2022

Saapuvilla olleet jäsenet Juha Kattelus, puheenjohtaja Markku Keskikallio, 1. varapuheenjohtaja Minna Kangasluoma Lasse Kantokoski Kati Lahnalampi Sini Syrjälä Ulla Tiitu Esko Yli-Karhu Arto Ylitalo

Muut saapuvilla olleet Pekka Hella, Kaupunginhallituksen edustaja Mirva Korpi, Ympäristöinsinööri, vs. tekninen johtaja, esittelijä Kirsi Vesala, Hallintosihteeri, sihteeri Arto Kahila, Rakennustarkastaja

Poissa Juha-Matti Näykki

Allekirjoitukset

Juha Kattelus Puheenjohtaja Kirsi Vesala Sihteeri

Pöytäkirjan tarkastus Pöytäkirja on tarkastettu ja hyväksytty

15.12.2022 15.12.2022

Sini Syrjälä Markku Keskikallio

Pöytäkirjan nähtävänäolo Lapuan kaupungin verkkosivuilla 19.12.2022 alkaen.

Hallintosihteeri Kirsi Vesala

<!-- image -->

## § 61

## Kokouksen laillisuus ja päätösvaltaisuus

Lapuan kaupungin hallintosäännön 16. luvun 119 §:n mukaan toimielin pitää kokouksensa päättämänään aikana ja paikassa.  Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten.  Tällöin puheenjohtaja määrää kokousajan.

Puheenjohtaja voi perua kokouksen.

Hallintosäännön 16. luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kuntalain 103 §:n 2 momentin mukaan lautakunta on päätösvaltainen, kun enemmän kuin puolet sen jäsenistä on läsnä.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

Kokous todetaan lailliseksi ja päätösvaltaiseksi.

## Päätös

Kokous todettiin lailliseksi ja päätösvaltaiseksi.

Lapuan kaupunki Ympäristölautakunta

<!-- image -->

## Lapuan kaupunki

Ympäristölautakunta

## § 62 Pöytäkirjan tarkastus

Lapuan kaupungin hallintosäännön 16. luvun 140 §:n 3 momentin mukaan pöytäkirja tarkastetaan toimielimen päättämällä tavalla.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

Ympäristölautakunta valitsee kokouksen pöytäkirjantarkastajat.

## Päätös

Lautakunta valitsi pöytäkirjan tarkastajksi Sini Syrjälän ja Markku Keskikallion.

<!-- image -->

## § 63

## Ympäristölautakunnan kokoukset 2023

LAPDno-2021-347

Valmistelija / lisätiedot: Tuula Vuori tuula.vuori@lapua.fi Hallintosihteeri

## Hallintosääntö:

Luku 16

## 119 § Kokousaika ja -paikka

Toimielin pitää kokouksensa päättämänään aikana ja paikassa.

Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

Puheenjohtaja voi peruuttaa kokouksen.

## 120 § Kokouskutsu

Kokouskutsun antaa puheenjohtaja tai hänen estyneenä ollessaan varapuheenjohtaja. Kokouskutsussa on ilmoitettava kokouksen aika ja paikka sekä siinä käsiteltävät asiat (asialista). Kokouskutsussa on mainittava, mitä toimielimen päätöksentekotapaa noudatetaan kunkin asian kohdalla. Jos asia käsitellään sähköisessä päätöksentekomenettelyssä, tulee kutsussa ilmaista, mihin mennessä asia on käsiteltävä sähköisesti. Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä. Kokouskutsu lähetetään jäsenille ja muille, joilla on läsnäolooikeus tai -velvollisuus, toimielimen päättämällä tavalla.

## 121 § Sähköinen kokouskutsu

Kokouskutsu, esityslista, liitteet ja oheismateriaali voidaan lähettää sähköisesti. Tällöin toimielin vastaa siitä, että tähän tarvittavat tekniset laitteet, järjestelmät ja tietoliikenneyhteydet ovat käytettävissä. Verkossa julkaistavalta esityslistalta voidaan poistaa yksittäisiä kokousasioita, joihin ei liity erityistä tiedottamisintressiä tai mikäli erityisestä syystä asian valmistelua ei julkisteta ennen päätöksentekoa. Esityslistan liitteitä julkaistaan verkossa harkinnan mukaan ottaen huomioon kaupungin asukkaiden tiedonsaanti-intressit.

## 122 § Esityslistan julkaiseminen yleisessä tietoverkossa

Esityslistat julkaistaan kaupungin verkkosivuilla. Ennen julkaisemista esityslistalta poistetaan henkilötiedot, joihin ei liity tiedottamisintressiä sekä salassa pidettävät tiedot.

<!-- image -->

<!-- image -->

## 123 § Jatkokokous

Jos kaikkia kokouskutsussa mainittuja asioita ei saada kokouksessa käsiteltyä, asiat voidaan siirtää jatkokokoukseen, johon ei tarvitse antaa eri kutsua. Kokouksesta poissa olleille lähetetään sähköinen viesti jatkokokouksen ajasta ja paikasta sekä jatkokokouksen päätöksentekotavasta.

## 124 § Varajäsenen kutsuminen

Toimielimen jäsenen on kutsuttava varajäsen sijaansa, mikäli hän ei pääse kokoukseen. Kun jäsen on esteellinen jossakin kokousasiassa tai esteen vuoksi ei voi osallistua jonkin asian käsittelyyn, hän voi kutsua varajäsenen yksittäisen asian käsittelyyn. Myös puheenjohtaja, esittelijä tai toimielimen sihteeri voi toimittaa kutsun varajäsenelle.

## 125 § Läsnäolo toimielimen kokouksessa

Kaupungin eri toimielinten kokouksissa on jäsenten ja esittelijän lisäksi läsnäolo- ja puheoikeus kaupunginhallituksen kokouksessa valtuuston puheenjohtajalla ja varapuheenjohtajilla (Kuntalaki 18.2 §) muun toimielimen kokouksessa kaupunginhallituksen ja kaupunginvaltuuston puheenjohtajalla sekä kaupunginjohtajalla, ei kuitenkaan tarkastuslautakunnan eikä valtuuston tilapäisen valiokaupungin kokouksessa. Muiden kuin edellä mainittujen henkilöiden läsnäolosta ja puheoikeudesta päättää asianomainen toimielin. Toimielin voi päättää asiantuntijan kuulemisesta yksittäisessä asiassa. Asiantuntijan on poistuttava kokouksesta ennen päätöksentekoa. Nuorisovaltuuston vaaleilla keskuudestaan valitsemalle yli 15vuotiaalle edustajalle myönnetään läsnäolo- ja puheoikeus muissa toimielimissä, ei kuitenkaan tarkastuslautakunnan eikä valtuuston tilapäisen valokunnan kokouksessa.

## 126 § Kaupunginhallituksen edustaja muissa toimielimissä

Kaupunginhallitus voi määrätä muihin toimielimiin edustajansa, jolla on läsnäolo- ja puheoikeus toimielimen kokouksessa. Kaupunginhallitus ei voi määrätä edustajaansa tarkastuslautakuntaan eikä valtuuston tilapäiseen valiokuntaan, eikä vaalilaissa säädettyihin vaalitoimielimiin.

## 127 § Kokouksen julkisuus

Kokouksen julkisuudesta säädetään kuntalain 101 §:ssä. Jos toimielin päättää pitää julkisen sähköisen kokouksen, yleisölle on järjestettävä mahdollisuus seurata kokousta internetin kautta sekä kokouskutsussa mainitussa tilassa.

Suljetussa kokouksessa käydyt keskustelut ovat luottamuksellisia.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

<!-- image -->

Lapuan kaupunki

Ympäristölautakunta

Pöytäkirja

14.12.2022

Lautakunta päättää, että ympäristölautakunnan kokoukset vuonna 2023 pidetään 7.2.2023, 25.4.2023, 20.6.2023. 29.8.2023, 24.10.2023 ja 12.12.2023.

## Päätös

Lautakunta hyväksyi ehdotuksen.

6/2022

7 (

21)

<!-- image -->

## § 64

## Laskujen hyväksymisoikeudet 2023 / ympäristöosasto

LAPDno-2021-348

Valmistelija / lisätiedot: Tuula Vuori tuula.vuori@lapua.fi

Hallintosihteeri

"Sisäinen valvonta ja riskienhallinta osana toimintaprosesseja"  -ohjeen kohdan "Kirjanpito ja maksuliikenne, b) ostolaskujen käsittely ja maksuliikenne"  mukaisesti kaupunginhallituksen ja lautakuntien tulee vähintään kerran vuodessa määrätä ne henkilöt, joilla on oikeus hyväksyä tositteet. Tällöin tulee myös selvästi määritellä, minkä kustannuspaikan / tulosyksikön laskuja henkilö voi hyväksyä.

Hyväksymisoikeutta ei ole omia kuluja koskeviin laskuihin (esim. koulutuskulut, puhelinlaskut), vaan nämä laskut hyväksyy esimies.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

Lautakunta vahvistaa laskujen hyväksyjät vuodeksi 2023 seuraavasti:

Hyväksymisoikeus koskee myös tehtävien sijaisuuksia hoitavia viran- ja toimenhaltijoita.

## Käyttötalousosa

| 15100 Hallinto                                    | tekninen johtaja, varalla rakennustarkastaja   |
|---------------------------------------------------|------------------------------------------------|
| 15110 Rakennusvalvonta                            | tekninen johtaja, varalla rakennustarkastaja   |
| 15120 Ympäristönsuojelu tekninen johtaja, varalla | ympäristöinsinööri                             |

Omia kuluja koskevat laskut (esim. koulutuskulut, puhelinlaskut) hyväksyy esimies. Lautakunnan kokouspalkkiot:  hallintosihteeri.

## Päätös

Lautakunta hyväksyi ehdotuksen.

## Lapuan kaupunki Ympäristölautakunta

<!-- image -->

## § 65

## Rakennustarkastajien myöntämät luvat 1.11.-8.12.2022

LAPDno-2021-163

Valmistelija / lisätiedot: Tuula Vuori tuula.vuori@lapua.fi Hallintosihteeri

1 Rakennustarkastajien myöntämät luvat 1.11.-8.12.2022 Salassa pidettävä, Julkisuuslaki (621/1999) § 24

Rakennustarkastajat ovat myöntäneet liitteenä olevat rakennus-, toimenpide- sekä purkamisluvat.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

Ympäristölautakunta merkitsee myönnetyt luvat tiedokseen.

## Päätös

Lautakunta hyväksyi ehdotuksen.

## Liitteet

Lapuan kaupunki

Ympäristölautakunta

<!-- image -->

## § 66

## Epäsiisti ulkovarastointi tilalla 408-404-2-233

LAPDno-2021-62

Valmistelija / lisätiedot: Jarkko Panu jarkko.panu@lapua.fi Rakennustarkastaja

1 Ilmoitus kunnostuksesta / 408-404-2-233 Salassa pidettävä, Julkisuuslaki (621/1999) § 24

Kiinteistölle 408-404-2-233 on annettu lautakunnan suorittamassa kevätkatselmuksessa kehotus 17.5.2019 siistiä piha tai rajattava ulkovarastointi istutettavalla tai kiinteällä aidalla sekä rikkoutuneet ikkunat kunnostettava ja puuverhoukset kunnostettava ja maalattava.

Kiinteistölle on annettu lautakunnan suorittamassa syyskatselmuksessa kehotus siistiä pihapiiriä 31.12.2021 mennessä.

Rakennustarkastaja on todennut 19.8.2022 toimenpiteiden olevan suorittamatta.

Kiinteistön omistajalle on varattu tilaisuus antaa vastine mahdollisesta hallintopakkoon johtavasta asiasta Lapuan rakennusvalvontaan 14 vrk kuluessa tiedoksi saannista.

Kiinteistön omistaja on ilmoittanut 12.10.2022 siistivänsä pihapiirin 1.12.2022 mennessä. Ilmoitus liitteenä

.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

Ympäristölautakunta päättää velvoittaa kiinteistön 408-404-2-233 omistajan siistimään pihapiiri viiden sadan (500) euron uhkasakon uhalla kuukauden kuluessa tämän päätöksen tiedoksisaamisesta.

## Perustelut:

Rakennus ympäristöineen on pidettävä sellaisessa kunnossa, että se jatkuvasti täyttää terveellisyyden, turvallisuuden ja käyttökelpoisuuden vaatimukset eikä aiheuta ympäristöhaittaa tai rumenna ympäristöä. Rakennus ja sen energiahuoltoon kuuluvat järjestelmät on pidettävä sellaisessa kunnossa, että ne rakennuksen rakennustapa huomioon ottaen täyttävät energiatehokkuudelle asetetut vaatimukset. Maankäyttöja rakennuslaki (13.4.2007/488) 166 §

## Liitteet

## Lapuan kaupunki Ympäristölautakunta

<!-- image -->

<!-- image -->

Ympäristölautakunta suorittaa maankäyttö- ja rakennuslaissa tarkoitettua ympäristön hoidon valvontaa pitämällä tarvittaessa katselmuksia päättäminään ajankohtina. Lapuan kaupungin rakennusjärjestys 19.6.2020 12 §.

Varastointi ulkosalla on järjestettävä niin, ettei se turmele tieltä tai muulta yleiseltä kulkuväylältä tai alueelta näkyvää maisemaa taikka häiritse ympäröivää asutusta. Asemakaava-alueella ei aluetta saa käyttää häiriötä aiheuttavaan tai ympäristöä rumentavaan varastointiin taikka pitkäaikaiseen tai laajaan tavaroiden ulkosäilytykseen, jollei asemakaavasta muuta johdu. Maankäyttö- ja rakennuslaki 5.2.1999/132 169 §.

Jos joku ryhtyy toimiin tämän lain tai sen nojalla annettujen säännösten tai määräysten vastaisesti taikka lyö laimin niihin perustuvan velvollisuutensa, kunnan rakennusvalvontaviranomainen, kunnan määräämä monijäseninen toimielin 13 a luvun mukaisissa asioissa tai Turvallisuus- ja kemikaalivirasto markkinavalvontaviranomaisena voi päätöksellään velvoittaa niskoittelijan määräajassa oikaisemaan sen, mitä on tehty tai lyöty laimin. (22.8.2014/682) Viranomaisen antamaa kieltoa tai määräystä voidaan tehostaa uhkasakolla tai uhalla, että tekemättä jätetty toimenpide teetetään laiminlyöjän kustannuksella.Uhkasakkoa ja teettämisuhkaa koskevassa asiassa sovelletaan muutoin, mitä uhkasakkolaissa (1113/1990) säädetään. Maankäyttö- ja rakennuslaki 5.2.1999/132 182 §.

## Ilmoitusvelvollisuus:

Lapuan kaupungin ympäristölautakunta ilmoittaa tästä päätöksestä uhkasakkolain 19 §:n medellyttämällä tavalla Pohjanmaan maanmittauslaitokselle, jotta kiinteistöä 408404-2-233 koskevasta päävelvoitteesta ja sen tehosteesta asetetusta uhkasakosta tehtäisiin merkintä kiinnityksistä pidettävään rekisteriin.

Ympäristölautakunta katsoo, että tapahtunut rikkomus on olosuhteet huomioon ottaen vähäinen, minkä vuoksi ja kun yleisen edun ei ole katsottava vaativan syytteen nostamista, lautakunta jättää sen ilmoittamatta syyttäjäviranomaiselle.

Jos edellä mainittu omaisuus tai sitä koskeva käyttöoikeus luovutetaan, on tässä päätöksessä mainitusta velvoitteesta ja uhasta ilmoitettava luovutuksensaajalle ottamalla luovutuskirjaan sitä koskeva maininta tai muutoin todisteellisesti. Lisäksi velvoitetun on ilmoitettava uhan asettaneelle viranomaiselle luovutuksen saajan nimi ja osoite.

## Päätös

Lautakunta hyväksyi ehdotuksen.

## Esteellisyys

Esko Yli-Karhu ilmoitti olevansa esteellinen (osallisuusjäävi) ja poistui kokoushuoneesta asian käsittelyn ja päätöksenteon ajaksi.

<!-- image -->

## Lapuan kaupunki Ympäristölautakunta

Ympäristölautakunta, § 134,15.12.2021 Ympäristölautakunta, § 67, 14.12.2022

§ 67

## Kestävät kunnat -hanke / ilmastoyhteistyö 2022-2023

LAPDno-2021-9

## Ympäristölautakunta, 15.12.2021, § 134

Valmistelijat / lisätiedot: Mirva Korpi mirva.korpi@lapua.fi Ympäristöinsinööri, vs. tekninen johtaja

- 1 Alavuden, Kauhavan, Kuortaneen, Kurikan ja Lapuan ilmastostrategia 2030 -luonnos

2 Maksatushakemus / Kestävät- ilmastoyhteistyö 3 Loppuraportti / Kestavät-ilmastoyhteistyö

4 Lapuan kaupungin Kestävän kehityksen ohjelma 2021 - 2023.pdf

Kestävät -ilmastoyhteistyöhanke on päättynyt 30.11.2021.

Loppuraportti hankkeesta liitteenä.

Hankkeen aikana on päivitetty Alavuden, Kauhavan, Kuortaneen, Kurikan ja Lapuan ilmastostrategia, joka on käsitelty Lapuan kaupunginhallituksessa 7.12.2021 yhdessä Lapuan kaupungin kestävän kehityksen ohjelman kanssa. Lapuan kaupunginvaltuusto käsittelee ilmastostrategian kokouksessaan 13.12.2021.

Ilmastostrategia 2030 ja Lapuan kaupungin kestävän kehityksen ohjelma liitteenä.

Ilmastoyhteistyötä varten on tarpeen jatkaa yhteistyötä Thermopolis Oy:n kanssa, joka on huolehtinut yhteistyön käytännön toiminnan järjestämisestä toiminnassa mukana olevissa kunnissa.

Yhteistyösopimus esitellään kokouksessa.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

## Ympäristölautakunta:

1. merkitsee hankkeen loppuraportin ja maksatushakemuksen tiedokseen.
2. merkitsee Alavuden, Kauhavan, Kuortaneen, Kurikan ja Lapuan ilmastostrategia 2030 ja Lapuan kaupungin kestävän kehityksen ohjelman tiedokseen.
3. hyväksyy hankkeeseen liittyvän yhteistyösopimuksen Thermopolis Oy:n kanssa 1.1.-31.12.2022 väliseksi ajaksi.

## Päätös

Hyväksyi esityksen.

## Liitteet

Lapuan kaupunki Ympäristölautakunta

<!-- image -->

## Ympäristölautakunta, 14.12.2022, § 67

Valmistelija / lisätiedot: Mirva Korpi mirva.korpi@lapua.fi Ympäristöinsinööri, vs. tekninen johtaja

Lapuan kaupunki on koordinoinut Alavuden, Kauhava, Kuortaneen, Kurikan ja Lapuan yhteistä ilmastoyhteistyötä vuonna 2022. Yhteistoimintaa jatketaan vuonna 2023. Ilmastoyhteistyöhön varatut rahat sisältyvät kaupunginhallituksen budjettiin, joten yhteistyösopimus vuodelle 2023 huolehditaan kaupungin hallinnon toimesta.

Esitellään vuoden 2022 toiminta ja toimintasuunnitelma vuodelle 2023.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

Ympäristölautakunta merkitsee vuoden 2022 toiminnan ja vuodelle 2023 tehdyn toimintasuunnitelman tiedokseen.

## Päätös

Lautakunta hyväksyi ehdotuksen.

<!-- image -->

## § 68

## Ympäristöinsinöörin viran täyttölupa

LAPDno-2022-615

Valmistelija / lisätiedot: Mirva Korpi mirva.korpi@lapua.fi Ympäristöinsinööri, vs. tekninen johtaja

Ympäristöinsinöörin virka vapautuu 1.1.2023 alkaen. Ympäristöinsinööri vastaa kunnan ympäristönsuojeluviranomaiselle kuuluvien tehtävien valmistelusta ja päätöksenteosta ympäristölautakunnan päätöksien mukaisesti.

Kuntien ympäristönsuojelun hallinnosta annetun lain 5 §:n mukaisesti ympäristönsuojeluviranomaisen tehtävät hoitaa kunnan määräämä toimielin ( kunnan , jona ei kuitenkaan voi toimia kunnanhallitus. Lain 7 §: ympäristönsuojeluviranomainen) n mukaan kaupunginvaltuusto voi antaa kunnan ympäristönsuojeluviranomaiselle oikeuden siirtää toimivaltaansa edelleen alaiselleen viranhaltijalle, jollei laissa erikseen toisin säädetä. Viranhaltijalla, jolle siirretään kunnan ympäristönsuojeluviranomaiselle kuuluvaa toimivaltaa, tulee olla tehtävän edellyttämä pätevyys. Viranhaltijaan, jonka hoidettavaksi on edellä mainittuja tehtäviä annettu, sovelletaan, mitä näitä tehtäviä muutoin hoitavasta viranomaisesta ja muutoksenhausta sen päätöksiin säädetään.

Lapuan kaupungin hallintosäännön 36 §:n mukaan kaupunginhallitus myöntää luvan vapautuvien virkojen täyttämiseen.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

Ympäristölautakunta esittää kaupunginhallitukselle, että kaupunginhallitus myöntää luvan ympäristöinsinöörin viran täyttämiseen.

## Päätös

Lautakunta hyväksyi ehdotuksen.

## Lapuan kaupunki Ympäristölautakunta

<!-- image -->

<!-- image -->

## § 69

## Lapuan kaupungin ympäristönsuojeluviranomaisen taksa v. 2023

LAPDno-2021-375

Valmistelija / lisätiedot: Mirva Korpi mirva.korpi@lapua.fi Ympäristöinsinööri, vs. tekninen johtaja

## Liitteet

## Lapuan kaupunki Ympäristölautakunta

<!-- image -->

- 1 Ympäristönsuojeluviranomaisen taksa v. 2023

2 Ympäristönsuojelun maksutaulukko v. 2023

## Ympäristönsuojelulaki

Ympäristönsuojelulain (527/2014) 205 §:n mukaan kunnan ympäristönsuojeluviranomainen voi periä maksun:

- 1) ympäristönsuojelulain mukaisen luvan, ilmoituksen tai muun asian käsittelystä
- 2) laatimaansa valvontaohjelmaan perustuvista luvanvaraisen ja rekisteröitävän toiminnan määräaikaistarkistuksista ja niiden muusta ohjelmaan perustuvasta säännöllisestä valvonnasta
- 3) 169 §:n mukaisista tarkastuksista, jotka johtavat kehotuksen, määräyksen tai kiellon antamiseen sekä niistä toimenpiteistä jotka ovat tarpeen määräyksen, kehotuksen tai kiellon noudattamisen valvomiseksi.
- 4) tarkastuksista, jotka ovat tarpeen 175 tai 176 §:ssä tarkoitetun kiellon tai määräyksen noudattamisen valvomiseksi taikka 181 §:ssä tarkoitetun toiminnan keskeyttämisen valvomiseksi.
- 5) valvontatoimista, jotka ovat tarpeen 136 §:n 2 momentissa tarkoitetun päätöksen noudattamisen varmistamiseksi silloin, kun toimivalta on siirretty kunnan ympäristönsuojeluviranomaiselle 138 §:ssä tarkoitetulla tavalla.

Ympäristönsuojelulain 47 a §:n mukaisten lupahakemusten käsittelystä ja valvonnasta kunnalle perittävistä maksusta säädetään maa-aineslain 23 §:ssä.

Kunnalle perittävä maksu voi vastata enintään suoritteen tuottamisesta kunnalle aiheutuvia kokonaiskustannuksia. Maksun perusteista määrätään tarkemmin kunnan hyväksymässä taksassa.

Maksua ei peritä viranomaisen eikä haittaa kärsivän asianosaisen aloitteesta vireillepannun asian käsittelystä, ellei 1 tai 2 momentista muuta johdu tai kysymys ole 89 §:ssä tarkoitetusta luvan tai ilmoituspäätöksen muuttamisesta, joka on tullut vireille viranomaisen hakemuksesta. Edellä 89 §:n mukaisesta luvan tai ilmoituspäätöksen muuttamisesta maksu peritään toiminnanharjoittajalta, vaikka asia on tullut vireille viranomaisen hakemuksesta.

<!-- image -->

Muiden kuin viranomaisen tai haittaa kärsivän asianosaisen vaatimuksesta vireillepannun asian käsittelystä saadaan periä vireillepanijalta maksu, jos vireillepanoa on pidettävä ilmeisen perusteettomana.

Julkisten saatavien suorasta ulosottokelpoisuudesta ilman ulosottoperustetta säädetään verojen ja maksujen täytäntöönpanosta annetussa laissa .

Ympäristönsuojelulain 206 §:n mukaan mikroyrityksiltä perittävien 205 §:n 2 ja 3 kohdassa tarkoitettujen maksujen on oltava kohtuulliset ottaen huomioon toiminnan laajuus ja luonne. Maksujen on oltava kohtuulliset myös, jos toiminnanharjoittajan asemassa on sellainen luonnollinen henkilö, joka ei harjoita taloudellista toimintaa.

## Jätelaki

Jätelain (646/2011) 144 §:n mukaan kunnan viranomainen voi periä maksun:

- 1) tämän lain mukaisen ilmoituksen tai muun asian käsittelystä
- 2) 124 §:ssä tarkoitetuista laitosten ja yritysten määräaikaistarkastuksista ja muista säännöllisistä valvontatoimista, jotka perustuvat 124 §:n 2 momentissa tarkoitettuihin suunnitelmiin
- 3) tarkastuksista ja muista valvontatoimista, jotka ovat tarpeen 75, 125 ja 126 §:ssä tarkoitetun kiellon tai määräyksen antamiseksi ja sen noudattamisen valvomiseksi.

Kunnalle perittävä maksu voi vastata enintään suoritteen tuottamisesta kunnalle aiheutuvia kokonaiskustannuksia. Maksun perusteista määrätään tarkemmin kunnan hyväksymässä taksassa.

Maksua ei peritä viranomaisen eikä haittaa kärsivän asianosaisen aloitteesta vireillepannun asian käsittelystä, ellei 1 tai 2 momentista muuta johdu.

Muiden kuin viranomaisen tai haittaa kärsivän asianosaisen vaatimuksesta vireillepannun asian käsittelystä saadaan periä maksu vireillepanijalta, jos vireillepanoa on pidettävä ilmeisen perusteettomana.

Jätelain 144 a §:n mukan luonnolliselta henkilöltä, joka ei harjoita taloudellista toimintaa sekä ympäristönsuojelulain 206 §:n 2 ja 3 momentissa tarkoitetulta mikroyritykseltä perittävien tämän lain 144 §:n 1 ja 2 momentissa tarkoitettujen maksujen on oltava kohtuulliset ottaen huomioon toiminnan laajuus ja luonne. Mikroyritykseltä perittäviin maksuihin sovelletaan lisäksi, mitä ympäristönsuojelulain 206 §:n 4 momentissa säädetään. Maksua ei peritä luonnolliselta henkilöltä, joka ei harjoita taloudellista toimintaa, hakemuksesta, joka koskee yksinomaan tämän lain mukaisen maksun kohtuullistamista.

## Vesilaki

Vesilain (587/2011) 18 luvun 12 §:n mukaan vesilain mukaisen asian käsittelystä lupaviranomaisessa ja valvontaviranomaisessa voidaan periä maksu. Maksua ei peritä viranomaisen eikä haittaa kärsivän asianosaisen aloitteesta vireillepannun asian käsittelystä. Muiden vaatimuksesta vireillepannun asian käsittelystä voidaan periä maksu, jos vireillepanoa on pidettävä ilmeisen perusteettomana. Kunnalle perittävän maksun suuruus määrätään kunnan hyväksymän taksan mukaisesti. Kunnan

<!-- image -->

## Lapuan kaupunki

Ympäristölautakunta hyväksymän taksan perusteiden tulee noudattaa soveltuvin osin valtion maksuperustelakia.

Johtosäännön mukaan taksasta päättää ympäristölautakunta.

Taksoihin esitetään tehtäväksi 3 %:n korotukset.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

Ympäristölautakunta hyväksyy Lapuan kaupungin ympäristönsuojeluviranomaisen taksaan 3 %:n korotukset. Taksa astuu voimaan muutoksenhausta huolimatta 1.1.2023.

## Päätös

Lautakunta hyväksyi ehdotuksen.

<!-- image -->

## § 70

Maa-ainesten lupahakemuksen ja ottamissuunnitelman tarkastamisesta ja ottamistoiminnan valvonnasta suoritettavat maksut Lapuan kaupungissa v. 2023

LAPDno-2021-374

Valmistelija / lisätiedot: Mirva Korpi mirva.korpi@lapua.fi Ympäristöinsinööri, vs. tekninen johtaja

## Liitteet

Lapuan kaupunki Ympäristölautakunta

1 Maa-ainestaksa v. 2023

Maa-aineslain 23 §:n mukaan lupahakemuksen ja ottamissuunnitelman tarkastamisesta sekä ottamistoiminnan valvonnasta aiheutuvien kustannusten perimisestä on soveltuvin osin voimassa, mitä maankäyttö- ja rakennuslain 145 §:ssä säädetään rakennustyön valvonnasta kunnalle suoritettavasta maksusta.

Maa-ainesluvan ja ympäristöluvan yhteiskäsittelyyn liittyvästä lupahakemuksen tarkastamisesta ja yhteisen luvan valvonnasta aiheutuvien kustannusten perimiseen sovelletaan, mitä maankäyttö- ja rakennuslain 145 §:ssä säädetään rakennustyön valvonnasta kunnille suoritettavasta maksusta.

Maankäyttö- ja rakennuslain 145 §:n mukaan luvan hakija tai toimenpiteen suorittaja on velvollinen suorittamaan tarkastus- ja valvontatehtävistä sekä muista viranomaistehtävistä kunnalle maksun, jonka perusteet määrätään kunnan hyväksymässä taksassa.

Maa-ainestaksaan esitetään 3 %:n korotusta.

Hallintosäännön mukaan maa-ainestaksasta päättää ympäristölautakunta.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

Ympäristölautakunta hyväksyy maa-ainesten ottamissuunnitelman tarkastamisesta ja ottamistoiminnan valvonnasta suoritettaviin maksuihin 3 %:n korotuksen.

## Päätös

Lautakunta hyväksyi ehdotuksen.

<!-- image -->

<!-- image -->

## Lapuan kaupunki

Ympäristölautakunta

## Hallintovalitus

§66, §69, §70

## Hallintovalitus

## VALITUSOSOITUS JA OHJEET

## VALITUSVIRANOMAINEN

Tähän päätökseen ja/tai päätökseen asian käsittelystä peritystä maksusta saa hakea muutosta Vaasan hallinto-oikeudelta kirjallisella valituksella.

## VALITUSOIKEUS on:

-  asianosaisella, luvan hakijalla ja niillä, joiden oikeutta tai etua asia saattaa koskea
-  rekisteröidyllä yhdistyksellä tai säätiöllä, jonka tarkoituksena on ympäristön-, terveyden- tai luonnonsuojelun taikka asuinympäristön viihtyisyyden edistäminen ja jonka toiminta-alueella kysymyksessä olevat ympäristövaikutukset ilmenevät
-  toiminnan sijaintikunnalla ja muulla kunnalla, jonka alueella toiminnan ympäristövaikutukset ilmenevät
-  valtion valvontaviranomaisella sekä toiminnan sijaintikunnan ja vaikutusalueen kunnan ympäristönsuojeluviranomaisella
-  muulla asiassa yleistä etua valvovalla viranomaisella

VALITUSAIKA JA VALITUKSEN PERILLE TOIMITTAMINEN

Valituskirjelmä on toimitettava 30 päivän kuluessa tämän päätöksen , sitä päivää lukuun ottamatta Vaasan hallinto-oikeudelle, osoite PL tiedoksisaannista 204 (Korsholmanpuistikko 43), 65101 VAASA, telekopio: 029 564 2760, sähköpostiosoite: vaasa.hao@oikeus.fi.  Valitus on toimitettava Vaasan hallintooikeudelle valituksen määräpäivänä virka-ajan loppuun klo 16.15 mennessä.

Omalla vastuulla valitusasiakirjat voi lähettää postitse tai lähetin välityksellä. Postiin valitusasiakirjat on jätettävä niin ajoissa, että ne ehtivät perille valitusajan viimeisenä päivänä ennen viraston aukioloajan päättymistä. Jos valitusta ei ole tehty määräajassa, valitus voidaan jättää tutkimatta.

## VALITUSKIRJELMÄN SISÄLTÖ JA ALLEKIRJOITTAMINEN

Vaasan hallinto-oikeudelle osoitettavassa valituskirjelmässä on ilmoitettava:

-    valittajan nimi ja kotikunta
-    päätös, johon haetaan muutosta
-    miltä kohdin päätökseen haetaan muutosta ja mitä muutoksia siihen vaaditaan tehtäväksi
-    perustelut, joilla muutosta vaaditaan

Jos valittajan puhevaltaa käyttää hänen laillinen edustajansa tai asiamiehensä tai jos valituksen laatijana on joku muu henkilö, valituskirjelmässä on ilmoitettava myös tämän nimi ja kotikunta. Valituskirjelmässä on lisäksi ilmoitettava postiosoite ja puhelinnumero, joihin asiaa koskevat ilmoitukset valittajalle voidaan toimittaa. Valittajan, laillisen edustajan tai asiamiehen on allekirjoitettava valituskirjelmä.

<!-- image -->

## Lapuan kaupunki

Ympäristölautakunta

## VALITUSKIRJELMÄN LIITTEET

Valituskirjelmään on liitettävä:

-  päätös alkuperäisenä tai jäljennöksenä
-  asiakirjat, joihin valittaja vetoaa vaatimuksensa tueksi, jollei niitä ole jo aikaisemmin toimitettu viranomaiselle.

## VALTUUTUS

Asiamiehen on, jollei hän ole asianajaja tai yleinen oikeusavustaja, liitettävä valituskirjelmään valtakirja, jollei valittaja ole valtuuttanut häntä suullisesti valitusviranomaisessa.

## Oikeudenkäyntimaksu:

Tuomioistuinmaksulain (1455/2015) nojalla muutoksenhakijalta peritään hallintooikeudessa kulloinkin voimassa oleva oikeudenkäyntimaksu (260 €).

<!-- image -->

Lapuan kaupunki

Ympäristölautakunta

## Muutoksenhakukielto

§61, §62, §63, §64, §65, §67, §68

## Muutoksenhakukielto

Edellä olevissa pykälissä tehdyt päätökset koskevat vain valmistelua tai täytäntöönpanoa, ei saa tehdä oikaisuvaatimusta eikä kunnallisvalitusta (KuntaL 136 §).

Pöytäkirja

14.12.2022

6/2022

21 (

21)