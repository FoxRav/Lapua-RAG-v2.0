<!-- image -->

Lapuan kaupunki

Sivistyslautakunta

Aika 27.01.2025, klo 16:30 - 18:10 Paikka Kaupungintalo, valtuustosali

## Käsitellyt asiat

## § 12 Kokouksen laillisuus ja päätösvaltaisuus § 13 Pöytäkirjan tarkastus § 14 Esityslistan hyväksyminen § 15 SALAINEN § 16 Esiopetuksen ostopalvelusopimus 2025 § 17 Talousarvion toteutuminen 2024 / sivistyslautakunta § 18 Viranhaltijapäätökset / sivistyslautakunnan alaiset toimijat § 19 Ilmoitusasiat § 20 Muut asiat § 21 Seuraava kokous

Pöytäkirja

27.01.2025

2/2025

1 (

24)

<!-- image -->

Lapuan kaupunki

Sivistyslautakunta

Saapuvilla olleet jäsenet Ilpo Ulvinen, puheenjohtaja Simo Ikola, 1. varapuheenjohtaja Eeva Jylhä Henry Kivistö Samuli Kylkisalo Marjo Lakso Pauliina Luomala

Hannu Saarela

## Muut saapuvilla olleet

Katja Korkiamäki, Varhaiskasvatuspäällikkö, saapui 17:35, poistui 17:48

Riitta Kangasluoma, Kaupunginhallituksen edustaja Diana Magyar, Nuorisovaltuuston edustaja, saapui 17:35 Carita Jussinmäki, Opetuspäällikkö, poistui 17:16 Petri Saunamäki, Yläkoulun rehtori, poistui 17:16 Sanna Havo, Sosiaalityöntekijä, poistui 17:16 Henna-Maria Ikola, Sosiaalityöntekijä, poistui 17:16 Mika Kamunen, Sivistys- ja hyvinvointijohtaja, esittelijä

Tiina Lassila, Hallintosihteeri, sihteeri

Hanna Peräaho

Allekirjoitukset

Ilpo Ulvinen Puheenjohtaja Tiina Lassila Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 30.01.2025 klo 09:12. Allekirjoituksen oikeellisuuden voi todentaa kirjaamosta.

Pöytäkirjan tarkastus Pöytäkirja on tarkastettu ja hyväksytty

Pauliina Luomala Marjo Lakso

Poissa

Pöytäkirja

27.01.2025

2/2025

2 (

24)

<!-- image -->

Lapuan kaupunki

Sivistyslautakunta

Lapuan kaupungin verkkosivuilla 30.1.2025

Tiina Lassila, hallintosihteeri

Pöytäkirja

27.01.2025

2/2025

3 (

24)

<!-- image -->

## § 12

## Kokouksen laillisuus ja päätösvaltaisuus

Lapuan kaupungin hallintosäännön 16 luvun 119 §:n mukaan toimielin pitää kokouksensa päättämänään aikana ja päättämässään paikassa.

Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

Puheenjohtaja voi peruuttaa kokouksen.

Hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kuntalain 103 §:n 2 momentin mukaan lautakunta on päätösvaltainen, kun enemmän kuin puolet sen jäsenistä on läsnä.

## Päätös

Sivistyslautakunta totesi kokouksen lailliseksi ja päätösvaltaiseksi.

<!-- image -->

<!-- image -->

## § 13

## Pöytäkirjan tarkastus

Lapuan kaupungin hallintosäännön 16 luvun 140 §:n 3 momentin mukaan pöytäkirja tarkistetaan toimielimen päättämällä tavalla.

Sivistyslautakunta voi päättää pöytäkirjan tarkistamisesta kiireellisissä asioissa tarvittaessa myös erikseen.

Sivistyslautakunnan sihteeri ilmoittaa kokouksessa kulloinkin pöytäkirjan tarkastusvuorossa olevat jäsenet niin, että tarkastusvuorot jakautuvat jäsenille tasapuolisesti koko valtuustokauden ajalle.

Pöytäkirja allekirjoitetaan sähköisesti.

## Päätös

Tämän kokouksen pöytäkirjantarkastajiksi valittiin Pauliina Luomala ja Marjo Lakso.

<!-- image -->

## § 14

## Esityslistan hyväksyminen

Lapuan kaupungin hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kokouskutsussa on ilmoitettava kokouksen aika ja paikka sekä siinä käsiteltävät asiat ( ) asialista .

Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä.

Kokouskutsu lähetetään jäsenille ja muille, joilla on läsnäolo-oikeus tai -velvollisuus, toimielimen päättämällä tavalla.

## Päätös

Sivistyslautakunta hyväksyi esityslistan.

<!-- image -->

| Lapuan kaupunki Sivistyslautakunta   | Pöytäkirja 27.01.2025   | 2/2025   | 7 ( 24)   |
|--------------------------------------|-------------------------|----------|-----------|

## § 15 SALAINEN

Salassa pidettävä, Julkisuuslaki (621/1999) § 24

<!-- image -->

## Sivistyslautakunta, § 5,15.01.2025 Sivistyslautakunta, § 16, 27.01.2025

§ 16

Esiopetuksen ostopalvelusopimus 2025

LAPDno-2024-857

## Sivistyslautakunta, 15.01.2025, § 5

Valmistelijat / lisätiedot: Katja Korkiamäki, Mika Kamunen katja.korkiamaki@lapua.fi, mika.kamunen@lapua.fi Varhaiskasvatuspäällikkö, Sivistys- ja hyvinvointijohtaja

## Liitteet

1 Äänestysluettelo Sivistyslautakunta 15.1.2025 §5.pdf

## Sivistyslautakunta 21.11.2024 § 128

Sivistyslautakunnan tiedoksi ilmoitetaan seuraavat sivistyslautakunnan alaisten viranhaltijoiden viranhaltijapäätökset:

## opetuspäällikkö:

| 14.10.2024 § 162   | Irtisanoutuminen luokanopettajan virasta (0047)                            |
|--------------------|----------------------------------------------------------------------------|
| 28.10.2024 § 166   | Resurssiopettajan määräaikainen virka 1.11.2024-31.5.2025 / Yläkoulu       |
| 28.10.2024 § 167   | Resurssiopettajan määräaikainen virka 1.12.2024-31.5.2025 / Yläkoulu       |
| 4.11.2024 § 169    | Lukuvuosisuunnitelman muutos 7.-8.11.2024 / Lasten parlamentti             |
| 5.11.2024 § 172    | Perusopetuksen lukuvuosisuunnitelmien hyväksyminen lukuvuodelle 2024- 2025 |
| 5.11.2024 § 173    | Lukion lukuvuosisuunnitelman hyväksyminen lukuvuodelle 2024-2025           |

## varhaiskasvatuspäällikkö:

| 5.11.2024 § 36   | Esiopetuksen vuosisuunnitelmien hyväksyminen lukuvuodelle 2024-2025   |
|------------------|-----------------------------------------------------------------------|
| 18.11.2024 § 38  | Esiopetuksen ostopalvelun päättäminen 1.8.2025 alkaen                 |

## Päätös

Sivistyslautakunta kuuli varhaiskasvatuspäällikkö Katja Korkiamäkeä koskien viranhaltijapäätöstä 18.11.2024 § 38 Esiopetuksen ostopalvelun päättäminen 1.8.2025 alkaen.

Keskustelun yhteydessä lautakunnan jäsen Hannu Saarela teki sivistys- ja hyvinvointijohtajan esityksestä poikkeavan esityksen: Sivistyslautakunta käyttää otto-

<!-- image -->

oikeutta koskien varhaiskasvatuspäällikön viranhaltijapäätöstä 18.11.2024 § 38 Esiopetuksen ostopalvelun päättäminen 1.8.2025 alkaen. Lautakunnan varapuheenjohtaja Simo Ikola kannatti Hannu Saarelan esitystä.

Puheenjohtaja kannatti sivistys- ja hyvinvointijohtajan päätösehdotusta.

Puheenjohtaja totesi, että Hannu Saarela on tehnyt Simo Ikolan kannattamana sivistys- ja hyvinvointijohtajan ehdotuksesta eriävän esityksen, joten asiassa suoritetaan avoin äänestys. Puheenjohtaja esitti, että äänestys suoritetaan kädennostoäänestyksenä. Äänestysjärjestys hyväksyttiin.

Suoritetussa kädennostoäänestyksessä otto-oikeuden käyttämisen puolesta annettiin kuusi (6) ääntä ja alkuperäisen päätösehdotuksen puolesta kaksi (2) ääntä.

Äänestysluettelo liitteenä.

Puheenjohtaja totesi, että sivistyslautakunta päättää käyttää otto-oikeutta varhaiskasvatuspäällikön viranhaltijapäätöksestä 18.11.2024 § 38 Esiopetuksen ostopalvelun päättäminen 1.8.2025 alkaen ja palauttaa sen valmisteluun.

Sivistyslautakunta päätti käyttää otto-oikeutta varhaiskasvatuspäällikön viranhaltijapäätöksestä 18.11.2024 § 38 Esiopetuksen ostopalvelun päättäminen 1.8.2025 alkaen ja palauttaa sen valmisteluun. Pykälällä olleiden muiden viranhaltijapäätösten osalta sivistyslautakunta ei käytä otto-oikeutta vaan merkitsee päätökset tiedokseen.

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

Lapuan kaupungin sivistyslautakunta on laatinut sopimuksen esiopetuksen ostopalvelusta varhaiskasvatuksen yksityisten palvelusetelipalveluiden tuottajien kanssa vuonna 2014. Vuodesta 2014 alkaen esiopetusta on järjestetty sekä kunnallisena omana palveluna että ostopalveluna yksityisistä päiväkodeista ja sopimus on ollut voimassa toistaiseksi.

Varhaiskasvatuksen yksityisten palvelusetelipalveluiden toimijoiden kanssa ostopalvelun päättäminen on nostettu esille ensimmäisen kerran kevään 2022 yhteistyöpalaverissa. Tuolloin heille kerrottiin, että jossain vaiheessa esiopetus tullaan järjestämään ainoastaan kunnallisena palveluna, kun lapsimäärät vähenevät ja ikäluokat pienenevät. Jo tuolloin oli viitteitä siitä, että lasten määrä tulee vähenemään tulevien vuosien myötä. Seuraavan kerran aiheeseen palattiin syksyllä 2023 ja annettiin alustava arvio, että lähivuosina esiopetuksen ostopalvelusta tullaan luopumaan. Tarkkaa päivämäärää ei kuitenkaan voitu antaa, koska lasten syntyvyyttä eikä osallistumista varhaiskasvatukseen voida tarkasti arvioida. Esiopetuksen järjestämiseen ja ryhmien muodostamiseen vaikuttaa koko varhaiskasvatuksen kokonaisuus sekä vuosittainen uusien aloittavien lasten määrä.

Varhaiskasvatuksen johtoryhmä on valmistellut asiaa ja arvioinut syksyn 2024 aikana, että 1.8.2025 alkaen esiopetus voidaan järjestää kokonaisuudessaan omana toimintana talousarvioon 2025 varatulla kapasiteetilla. Lasten syntyvyysennusteen mukaan on selkeästi todettavissa, että ikäluokat pienenevät ja palveluverkon

<!-- image -->

Lapuan kaupunki

Sivistyslautakunta

Pöytäkirja

27.01.2025

kokonaisuudessa on reagoitava tähän. Varhaiskasvatuksen johtoryhmän valmistelutyössä on otettu huomioon kunnallinen oma henkilöstöresurssi ja olemassa oleva kapasiteetti ja pyritty mahdollisimman tehokkaaseen resurssin hyödyntämiseen tämän ennusteen valossa. Esiopetusta järjestettäessä kunta osoittaa esiopetuspaikan pääsääntöisesti lapsen koulupiirin alueelta tai päätöksessä pyritään muutoin huomioimaan lapsen edun ensisijaisuus. Esiopetuspaikkaa osoitettaessa huomioidaan lapsen mahdollinen tuen tarve, lähikoulu, hoidontarve, mahdollinen vuorohoidon tarve, täydentävän varhaiskasvatuksen järjestämisen käytänteet sekä henkilöstöresurssi. Esiopetusryhmiä muodostettassa huomioidaan kokonaisuus sekä lain asettamat vaatimukset toiminnalle. Huoltajalla on mahdollisuus kieltäytyä osoitetusta paikasta ja esittää lapselle muuta esiopetuksen järjestämispaikkaa ja näin lapset ja huoltajat pääsevät vaikuttamaan asiaan halutessaan. Pääsääntöisesti kaikkien varhaiskasvatuksessa olevien lasten esiopetuspaikka on aina ollut jokin muu kuin lapsen nykyinen varhaiskasvatuspaikka yksityisiä päiväkoteja lukuunottamatta, jolloin siirtymisiä on tapahtunut suurimmalle osalle ikäluokan lapsista jo nykyisellään. Kunkin lapsen esiopetuspaikka pyritään suunnittelemaan siten, että lapsi osallistuu esiopetukseen omassa koulupiirissä olevassa esiopetusryhmässä tai lapselle pyritään muulla tavoin mahdollistamaan ryhmäytyminen oman ikäluokan lasten kanssa ennen perusopetuksen alkamista. Kaupunginhallitus antoi talousarviovuodelle 2025 tiukan ohjeen talouden toimenpideohjelmalle ja säästötavoitteille. Tämän ohjeen myötä varhaiskasvatuksen johtoryhmässä arvioitiin ja tehtiin laskelmat, että toimintakaudella 2025-2026 esiopetus voidaan järjestää olemassa olevalla kapasiteetilla kokonaisuudessaan kunnallisena palveluna ja ostopalvelusta luovutaan. Säästötavoitteeksi laskettiin nykyisten lapsimäärien ja esiopetuksen ostopalvelun voimassa olevan hinnan mukaan n. 50 000€ /vuosi. Toimenpideohjelma esiteltiin valtuuston iltakoulussa 13.6.2024 sekä valtuuston talousseminaarissa 22.10.2024. Esitysmateriaaleissa oli nähtävillä päivämäärä mistä alkaen esiopetuksen ostopalvelusta luovutaan sekä laskemien mukainen säästötavoite. Edellä olevien perusteiden mukaan yksityiset palvelusetelipalveluiden tuottajat kutsuttiin tapaamiseen 13.11.2024 jolloin heille ilmoitettiin asiasta. Varhaiskasvatuspäällikkö teki asiasta viranhaltijapäätöksen 18.11.2024, jonka mukaan esiopetuksen ostopalvelu päätetään 1.8.2025 alkaen ja ostopalvelusopimus irtisanotaan. Sivistyslautakunta päätti kokouksessaan 21.11.2024 § 128 käyttää otto-oikeutta varhaiskasvatuspäällikön tekemään viranhaltijapäätökseen ja asia palautettiin uudelleen valmisteluun. Keskusteluissa nostettiin esiin, että päätös annettiin yrittäjille liian nopealla aikataululla. Varhaiskasvatuksen johtoryhmässä laadittiin lapsivaikutusten arviointia 4.12.2024 ja yksityiset toimijat kutsuttiin kuulemistilaisuuteen, joka toteutettiin 10.12.2024. Kuulemistilaisuudessa käydyssä keskustelussa  yrittäjät esittivät kriteerien laatimista, joiden perusteella esiopetuksen ostopalvelua voitaisiin jatkaa tietyin kriteerein myös tulevaisuudessa. Ikäluokkien pienentyessä tulee huomioida olemassa olevien

2/2025

10 (

24)

<!-- image -->

resurssien tehokas käyttö. Kriteerien kiinnittäminen ostopalvelutoimintaan ei mahdollistaisi oman toiminnan tehokkuuden huomiointia joustavasti muuttuvassa ympäristössä.

Valmistelun ja tehtyjen laskelmien myötä esille nousee kaksi mahdollista vaihtoehtoa esiopetuksen järjestämiseen 1.8.2025 alkaen:

1. Esiopetuksen ostopalvelu päätetään alkuperäisen viranhaltijapäätöksen mukaan 1.8.2025 alkaen ja esiopetus järjestetään kokonaisuudessaan kunnallisena palveluna. Tämä vaihtoehto tarkoittaisi laadukkaan esiopetustoiminnan jatkumoa ja pysyvyyttä sekä johdonmukaisen kehittämisen mahdollisuutta kunnallisessa palveluverkossa, kunnallisen palveluverkon tehokasta käyttöä ja olemassa olevan henkilöstöresurssin turvaamista.
2. Esiopetuksen ostopalvelua jatketaan vielä toimintakaudella 1.8.2025-31.5.2026, jonka jälkeen esiopetus siirtyy kokonaisuudessaan kunnalliseksi palveluksi ja ostopalvelu lopetetaan. Tämä vaihtoehto tarkoittaisi laskelmien mukaan kahden määräaikaisen työsuhteen päättymistä kunnallisella puolella 1.8.2025 alkaen. Vaihtoehto mahdollistaisi yksityisille toimijoille vuoden lisäaikaa valmistautua päätökseen ja tarkastella omaa palvelua mahdollisten toimenpiteiden varalta.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta päättää, että esiopetuksen ostopalvelu päätetään alkuperäisen viranhaltijapäätöksen mukaan 1.8.2025 alkaen ja esiopetus järjestetään kokonaisuudessaan kunnallisena palveluna.

## Päätös

Sivistyslautakunta kuuli varhaiskasvatuspäällikkö Katja Korkiamäkeä asiassa. Keskustelun aikana lautakunnan jäsen Samuli Kylkisalo teki sivistys- ja hyvinvointijohtajan esityksestä poikkeavan esityksen:

Lapuan kaupunki jatkaa esiopetuksen ostopalvelua yksityisiltä palveluntuottajilta, mikäli tarkastuspäivänä yksityisen palveluntuottajan ryhmässä on vähintään 7 esikouluikäistä lasta. Tarkastuspäivä on jokaisena vuonna 31.1. Lisäksi yksityisten palveluntuottajien tulee noudattaa kaikkia esiopetuslain velvoitteita. Tällaisia ovat mm. pätevät opettajat.

Lautakunnan jäsen Hannu Saarela ja lautakunnan varapuheenjohtaja Simo Ikola kannattivat Samuli Kylkisalon ehdotusta.

Sivistyslautakunnan puheenjohtaja Ilpo Ulvinen totesi, että Samuli Kylkisalo on tehnyt Hannu Saarelan ja Simo Ikolan kannattamana sivistys- ja hyvinvointijohtajan ehdotuksesta eriävän esityksen, joten asiassa suoritetaan avoin äänestys.

Puheenjohtaja esitti, että äänestys suoritetaan kädennostoäänestyksenä. Äänestysjärjestys hyväksyttiin.

Suoritetussa kädennostoäänestyksessä Samuli Kylkisalon esityksen puolesta annettiin seitsemän (7) ääntä ja sivistys- ja hyvinvointijohtajan esityksen puolesta kaksi (2) ääntä.

<!-- image -->

## Lapuan kaupunki

Äänestysluettelo liitteenä.

Puheenjohtaja totesi, että Lapuan kaupunki jatkaa esiopetuksen ostopalvelua yksityisiltä palveluntuottajilta Samuli Kylkisalon esityksen pohjalta.

Lisäksi lautakunta valtuutti sivistys- ja hyvinvointijohtajan valmistelemaan tarkennetun kriteeristön hyväksytyn esityksen pohjalta ja allekirjoittamaan sopimukset yksityisten palveluntuottajien kanssa.

## Sivistyslautakunta, 27.01.2025, § 16

Valmistelija / lisätiedot: Katja Korkiamäki katja.korkiamaki@lapua.fi Varhaiskasvatuspäällikkö

1 Esiopetuksen ostopalvelusopimus 2025.pdf

Sivistyslautakunta päätti kokouksessaan 15.1.2025, että Lapuan kaupunki jatkaa esiopetuksen ostopalvelua yksityisiltä palveluntuottajilta, mikäli tarkasteluajankohtana yksityisen palveluntuottajan ryhmässä on vähintään 7 esikouluikäistä lasta. Tarkasteluajankohta on jokaisena vuonna 31.1. Aikataulullisista syistä johtuen, vuoden 2025 tarkastelupäivä on 12.2.2025.  Yksityisten palveluntuottajien tulee noudattaa kaikkia esiopetuksen järjestämiselle asetettuja velvoitteita. Tällaisia ovat mm. pätevät opettajat.

Lautakunta valtuutti sivistys- ja hyvinvointijohtajan valmistelemaan tarkennetun kriteeristön hyväksytyn esityksen pohjalta ja allekirjoittamaan sopimukset yksityisten palveluntuottajien kanssa.

Sivistys- ja hyvinvointijohtaja on yhdessä varhaiskasvatuspäällikön kanssa laatinut sopimuspohjan, joka tarkistetaan vuosittain ja allekirjoitetaan yksityisen palveluntuottajan kanssa, mikäli kaikki sopimuksessa asetetut kriteerit täyttyvät.

Sopimuspohja ja kriteeristö liitteenä.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta hyväksyy esiopetuksen ostopalvelusopimuspohjan ja sopimuksen liitteenä olevan kriteeristön.

## Päätös

Sivistyslautakunta kuuli varhaiskasvatuspäällikkö Katja Korkiamäkeä asiassa ja hyväksyi sivistys- ja hyvinvointijohtajan ehdotuksen.

Liitteet

<!-- image -->

Lapuan kaupunki

Sivistyslautakunta

Pöytäkirja

27.01.2025

Pöytäkirjamerkintä: Ennen asian esittelyä Hannu Saarela oli poissa klo 17.34-17.36 ja Henry Kivistö oli poissa klo 17.34-17.40.

2/2025

13 (

24)

<!-- image -->

## § 17

## Talousarvion toteutuminen 2024 / sivistyslautakunta

LAPDno-2024-152

Valmistelija / lisätiedot: Mika Kamunen mika.kamunen@lapua.fi Sivistys- ja hyvinvointijohtaja

1 Ta 24 / sivistyslautakunta / käyttötalouden toteuma 1.1.-31.12.2024 2 Ta 24 / sivistyslautakunta / investoinnit 1.1.-31.12.2024

Kaupunginvaltuusto on kokouksessaan 11.12.2023 § 103 hyväksynyt talousarvioesityksen vuodelle 2024.

Sivistyslautakunnan talousarvion toteutuminen ajalta 1.1.-31.12.2024 (tilanne 24.1.2025):

|                | TA 2024     | TOT 2024    | käyttö-%   |
|----------------|-------------|-------------|------------|
| Toimintatuotot | 1.305.950   | 1.083.674   | 83,0       |
| Toimintakulut  | -28.948.150 | -28.841.662 | 99,6       |
| Toimintakate   | -27.642.200 | -27.757.988 | 100,4      |

Sivistyslautakunnan tilinpäätös vuodelta 2024 toteutui toimintatuottojen osalta arviota heikommin n.-222.000 €. Sen sijaan toimintakulut alittuivat n.+106.000 €. Sivistyslautakunnan toimintakate vuodelta 2024 -115.788 €.

- -222.000 € Toimintatuotot (mm. päivähoitomaksut, tuet ja avustukset valtiolta vähenivät)
- -131.000 € Henkilöstökulut (mm. sijaiskulut ylittyivät ja valmistava opetus lisääntyi)
- -67.000 € Palvelujen ostot (mm. kotikuntakorvaukset lisääntyivät)
- +90.000 € Aineet, tarvikkeet ja tavarat (mm. materiaalihankintojen osto väheni)
- +195.000 € Avustukset (mm. kotihoidon tuki ja kuntalisän käyttö vähenivät)
- +20.000 € Muut toiminta kulut (mm. vuokrakulut vähenivät)

Sivistyslautakunnan kalustoinvestointihankintojen toteutumisprosentti vuonna 2024 oli 69,8. Kouluihin suunnitellut chromebook -hankinnat saatiin hankittua huomattavasti edullisemmalla hinnalla, mikä säästi investointeihin varattua määrärahaa.

## Ehdotus

## Liitteet

<!-- image -->

<!-- image -->

Esittelijä: Mika Kamunen, Sivistys- ja hyvinvointijohtaja

## Sivistyslautakunta:

- 1) kuulee sivistys- ja hyvinvointijohtajaa ja hyväksyy liitteiden mukaisesti sivistyslautakunnan käyttötalouden ja investointien toteutumisen vuodelta 2024.
- 2) esittää kaupunginhallitukselle ja edelleen kaupunginvaltuustolle hyväksyttäväksi sivistyslautakunnan talousarvion 2024 toimintakatteen ylityksen 115.788 €.

## Päätös

Sivistyslautakunta hyväksyi sivistys- ja hyvinvointijohtajan ehdotuksen.

<!-- image -->

## § 18

## Viranhaltijapäätökset / sivistyslautakunnan alaiset toimijat

Valmistelija / lisätiedot:

Tiina Lassila tiina.lassila@lapua.fi

Hallintosihteeri

Lapuan kaupungin hallintosäännön 5 luvun 31 § 2 momentin mukaan lautakunnan alaisen toimielimen tai viranhaltijan on ilmoitettava lautakunnalle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista lautakunta on ilmoittanut, ettei se käytä otto-oikeuttaan.

Sivistyslautakunnan tiedoksi ilmoitetaan mahdollista lautakunnan otto-oikeuden käyttöä varten seuraavat sivistyslautakunnan alaisten viranhaltijoiden viranhaltijapäätökset:

## opetuspäällikkö:

21.1.2025 § 7 Irtisanoutuminen luokanopettajan virasta (0003)

21.1.2025 § 8 Irtisanoutuminen luokanopettajan virasta (0073)

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta päättää mahdollisesta otto-oikeuden käyttämisestä edellä mainittujen viranhaltijapäätösten osalta.

## Päätös

Sivistyslautakunta päätti olla käyttämättä otto-oikeuttaan ja merkitsi tehdyt päätökset tiedokseen.

<!-- image -->

<!-- image -->

| Lapuan kaupunki Sivistyslautakunta   | Pöytäkirja 27.01.2025   | 2/2025   | 17 ( 24)   |
|--------------------------------------|-------------------------|----------|------------|

## § 19 Ilmoitusasiat

Ei ilmoitusasioita.

<!-- image -->

| Lapuan kaupunki Sivistyslautakunta   | Pöytäkirja 27.01.2025   | 2/2025   | 18 ( 24)   |
|--------------------------------------|-------------------------|----------|------------|

## § 20 Muut asiat

Keskusteltiin ajankohtaisista asioista.

<!-- image -->

| Lapuan kaupunki Sivistyslautakunta   | Pöytäkirja 27.01.2025   | 2/2025   | 19 ( 24)   |
|--------------------------------------|-------------------------|----------|------------|

## § 21 Seuraava kokous

Sivistyslautakunnan seuraava kokous pidetään 19.2.2025.

<!-- image -->

## Lapuan kaupunki

## Sivistyslautakunta

## Hallintovalitus

§15

## Hallintovalitus

Tähän päätökseen haetaan muutosta hallintovalituksella.

Tähän päätökseen saa hakea muutosta se, johon päätös on kohdistettu tai jonka oikeuteen, velvollisuuteen tai etuun päätös välittömästi vaikuttaa ( . asianosainen)

Valitus on tehtävä 30 päivän kuluessa päätöksen tiedoksisaannista.

Valitus on toimitettava valitusviranomaiselle viimeistään valitusajan viimeisenä päivänä ennen valitusviranomaisen aukiolon päättymistä.

Asianosaisen katsotaan saaneen päätöksestä tiedon, jollei muuta näytetä, seitsemän päivän kuluttua kirjeen lähettämisestä. Käytettäessä tavallista sähköistä tiedoksiantoa asianosaisen katsotaan saaneen päätöksestä tiedon, jollei muuta näytetä, kolmantena päivänä viestin lähettämisestä.

Tiedoksisaantipäivää ei lueta valitusaikaan. Jos valitusajan viimeinen päivä on pyhäpäivä, itsenäisyyspäivä, vapunpäivä, joulu- tai juhannusaatto tai arkilauantai, saa valituksen tehdä ensimmäisenä arkipäivänä sen jälkeen.

Valitus tehdään:

Vaasan hallinto-oikeus

PL 204, 65101 Vaasa

Käyntiosoite: Korsholmanpuistikko 43, 4. krs, Vaasa

Sähköpostiosoite: vaasa.hao@oikeus.fi

Valitus on tehtävä kirjallisesti. Myös sähköinen asiakirja täyttää vaatimuksen kirjallisesta muodosta.

Valituksessa, joka on osoitettava valitusviranomaisille, on ilmoitettava:

- päätös, johon haetaan muutosta
- miltä kohdin päätökseen haetaan muutosta ja mitä muutoksia siihen vaaditaan tehtäväksi
- perusteet, joilla muutosta vaaditaan.

Valituksessa on ilmoitettava valittajan nimi ja kotikunta. Jos valittajan puhevaltaa käyttää hänen laillinen edustajansa tai asiamiehensä tai jos valituksen laatijana on joku muu henkilö, valituksessa on ilmoitettava myös tämän nimi ja kotikunta. Lisäksi on ilmoitettava postiosoite, puhelinnumero ja muut tarvittavat yhteystiedot. Jos valitusviranomaisen päätös voidaan antaa tiedoksi sähköisenä viestinä, yhteystietona pyydetään ilmoittamaan myös sähköpostiosoite.

Valittajan, laillisen edustajan tai asiamiehen on allekirjoitettava valitus. Sähköistä asiakirjaa ei kuitenkaan tarvitse täydentää allekirjoituksella, jos asiakirjassa on tiedot lähettäjästä eikä asiakirjan alkuperäisyyttä tai eheyttä ole syytä epäillä.

<!-- image -->

<!-- image -->

## Valitukseen on liitettävä:

- valituksen kohteena oleva päätös valitusosoituksineen
- todistus siitä, milloin valittaja on saanut päätöksen tiedoksi, tai muu selvitys valitusajan alkamisen ajankohdasta
- asiakirjat, joihin valittaja vetoaa vaatimuksensa tueksi, jollei niitä ole jo aikaisemmin toimitettu viranomaiselle

Muutoksenhakuasian vireille panijalta peritään oikeudenkäyntimaksu sen mukaan kuin tuomioistuinmaksulaissa (1455/2015) säädetään (270 euroa).

<!-- image -->

## Lapuan kaupunki

Sivistyslautakunta

## Muutoksenhakukielto

§12, §13, §14, §17, §18, §19, §20, §21

## Muutoksenhakukielto

Kuntalain 136 §:n mukaan tästä päätöksestä ei saa tehdä oikaisuvaatimusta eikä kunnallisvalitusta, koska päätös koskee vain valmistelua tai täytäntöönpanoa.

Pöytäkirja 27.01.2025

2/2025

<!-- image -->

## Oikaisuvaatimus

§16

## Oikaisuvaatimusohje

Tähän päätökseen tyytymätön voi tehdä kirjallisen oikaisuvaatimuksen.

Päätökseen ei saa hakea muutosta valittamalla tuomioistuimeen.

## Oikaisuvaatimusoikeus

Oikaisuvaatimuksen saa tehdä:

- se, johon päätös on kohdistettu tai jonka oikeuteen, velvollisuuteen tai etuun päätös välittömästi vaikuttaa (asianosainen), sekä
- kunnan jäsen.

## Oikaisuvaatimusaika

Oikaisuvaatimus on tehtävä 14 päivän kuluessa päätöksen tiedoksisaannista.

Oikaisuvaatimus on toimitettava Lapuan kunnan kirjaamoon määräajan viimeisenä päivänä ennen kirjaamon aukiolojan päättymistä.

Asianosaisen katsotaan saaneen päätöksestä tiedon, jollei muuta näytetä, seitsemän päivän kuluttua kirjeen lähettämisestä.

Käytettäessä tavallista sähköistä tiedoksiantoa asianosaisen katsotaan saaneen päätöksestä tiedon, jollei muuta näytetä, kolmantena päivänä viestin lähettämisestä.

Kunnan jäsenen katsotaan saaneen päätöksestä tiedon seitsemän päivän kuluttua siitä, kun pöytäkirja on nähtävänä yleisessä tietoverkossa.

Tiedoksisaantipäivää ei lueta oikaisuvaatimusaikaan. Jos oikaisuvaatimusajan viimeinen päivä on pyhäpäivä, itsenäisyyspäivä, vapunpäivä, joulu- tai juhannusaatto tai arkilauantai, saa oikaisuvaatimuksen tehdä ensimmäisenä arkipäivänä sen jälkeen.

## Oikaisuvaatimusviranomainen:

Viranomainen, jolle oikaisuvaatimus tehdään:

Lapuan kaupungin sivistyslautakunta

Valtuustontie 8, 62100 Lapua

Sähköpostiosoite: kirjaamo@lapua.fi

Puhelinnumero: 06 438 4111

## Oikaisuvaatimuksen muoto ja sisältö

Oikaisuvaatimus on tehtävä kirjallisesti. Myös sähköinen asiakirja täyttää vaatimuksen kirjallisesta muodosta.

Oikaisuvaatimuksessa on ilmoitettava:

- päätös, johon haetaan oikaisua

<!-- image -->

<!-- image -->

- miten päätöstä halutaan oikaistavaksi
- millä perusteellä oikaisua vaaditaan

Oikaisuvaatimuksessa on lisäksi ilmoitettava tekijän nimi, kotikunta, postiosoite ja puhelinnumero. Jos oikaisuvaatimus voidaan antaa tiedoksi sähköisenä viestinä, yhteystietona pyydetään ilmoittamaan myös sähköpostiosoite.

## Pöytäkirja

Päätöstä koskevia pöytäkirjan otteita ja liitteitä voi pyytää Lapuan kunnan kirjaamosta.