<!-- image -->

Lapuan kaupunki

Hyvinvointilautakunta

Aika

07.10.2025, klo 16:29 - 19:56

Paikka

Kaupungintalo, valtuustosali

## Käsitellyt asiat

## § 116 Kokouksen laillisuus ja päätösvaltaisuus § 117 Pöytäkirjan tarkastus § 118 Esityslistan hyväksyminen § 119 Talousarvio 2026 sekä taloussuunnitelma 2027-2028, hyvinvointilautakunta § 120 Hyvinvointilautakunnan investointiesitys vuosille 2026-2028 § 121 Mikroliikennelupa / Hyvinvointilautakunnan lausunto § 122 Hanke / Museovirasto, avustukset kuvataiteilijoiden näyttelypalkkioihin syksy 2025 § 123 Viranhaltijapäätökset / sivistys- ja hyvinvointijohtaja § 124 Viranhaltijapäätökset / hyvinvointilautakunnan alaiset toimijat § 125 Ilmoitusasiat § 126 Muut asiat § 127 Seuraava kokous

Pöytäkirja

07.10.2025

9/2025

1 (

23)

<!-- image -->

Lapuan kaupunki

Hyvinvointilautakunta

Saapuvilla olleet jäsenet Jesse Häyhä, puheenjohtaja Sami Kuula, 1. varapuheenjohtaja Tommi Ilkka Marja-Terttu Isoaho Timo Pihlajaviita Susanna Suokko Ulla Tiitu Tiina Kujanpää, varajäsen

## Muut saapuvilla olleet

Anneli Jäätteenmäki, Kaupunginvaltuuston puheenjohtaja, poistui 19:06 Helena Lahtinen, Kaupunginhallituksen edustaja Netta Nyrhilä, Nuorisovaltuuston edustaja Riina Holkkola, Musiikkiopiston rehtori, saapui 16:33, poistui 19:06 Päivi Pippola, Kirjastotoimenpäällikkö, saapui 16:33, poistui 19:06 Niko Savinainen, Liikunta- ja nuorisotoimenpäällikkö, saapui 16:33, poistui 19:06 Mari Takamaa, Kansalaisopiston rehtori, saapui 16:33, poistui 18:16 Heli Talvitie, Kulttuuripäällikkö, saapui 16:33, poistui 19:06 Riina Turja, Hyvinvointikoordinaattori, saapui 16:33, poistui 18:58 Mika Kamunen, Sivistys- ja hyvinvointijohtaja, esittelijä

Tiina Lassila, Hallintosihteeri, sihteeri

Marko Makkonen Ami Toppari

Allekirjoitukset

Jesse Häyhä Puheenjohtaja Tiina Lassila Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 09.10.2025 klo 14:19. Allekirjoituksen oikeellisuuden voi todentaa kirjaamosta.

Pöytäkirjan tarkastus

Pöytäkirja on tarkastettu ja hyväksytty

Poissa

Pöytäkirja

07.10.2025

9/2025

2 (

23)

<!-- image -->

| Lapuan kaupunki Hyvinvointilautakunta   | Pöytäkirja 07.10.2025   | 9/2025   | 3 ( 23)   |
|-----------------------------------------|-------------------------|----------|-----------|

Pöytäkirjan nähtävänäolo Lapuan kaupungin verkkosivuilla 10.10.2025.

Tiina Lassila, hallintosihteeri

<!-- image -->

## § 116

## Kokouksen laillisuus ja päätösvaltaisuus

Lapuan kaupungin hallintosäännön 16 luvun 119 §:n mukaan toimielin pitää kokouksensa päättämänään aikana ja päättämässään paikassa.

Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

Puheenjohtaja voi peruuttaa kokouksen.

Hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kuntalain 103 §:n 2 momentin mukaan lautakunta on päätösvaltainen, kun enemmän kuin puolet sen jäsenistä on läsnä.

## Päätös

Puheenjohtaja totesi kokouksen lailliseksi ja päätösvaltaiseksi.

<!-- image -->

<!-- image -->

## § 117

## Pöytäkirjan tarkastus

Lapuan kaupungin hallintosäännön 16 luvun 140 §:n 3 momentin mukaan pöytäkirja tarkistetaan toimielimen päättämällä tavalla.

Hyvinvointilautakunta päättää pöytäkirjan tarkistamisesta kiireellisissä asioissa tarvittaessa myös erikseen.

Hyvinvointilautakunnan sihteeri ilmoittaa kokouksessa pöytäkirjan tarkastusvuorossa olevat jäsenet niin, että tarkastusvuorot jakautuvat jäsenille tasapuolisesti koko valtuustokauden ajalle.

Pöytäkirja allekirjoitetaan sähköisesti.

## Päätös

Tämän kokouksen pöytäkirjantarkastajiksi valittiin Tiina Kujanpää ja Sami Kuula.

<!-- image -->

<!-- image -->

## § 118

## Esityslistan hyväksyminen

Lapuan kaupungin hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kokouskutsussa on ilmoitettava kokouksen aika ja paikka sekä siinä käsiteltävät asiat ( ) asialista .

Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä.

Kokouskutsu lähetetään jäsenille ja muille, joilla on läsnäolo-oikeus tai -velvollisuus, toimielimen päättämällä tavalla.

## Päätös

Hyvinvointilautakunta hyväksyi esityslistan.

<!-- image -->

<!-- image -->

Hyvinvointilautakunta, § 99,26.08.2025 Hyvinvointilautakunta, § 109,15.09.2025

Hyvinvointilautakunta, § 119, 07.10.2025

§ 119

## Talousarvio 2026 sekä taloussuunnitelma 2027-2028, hyvinvointilautakunta

LAPDno-2025-701

## Hyvinvointilautakunta, 26.08.2025, § 99

Valmistelijat / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi Tiina Lassila, Hallintosihteeri, tiina.lassila@lapua.fi

Kaupunginhallituksen päätös 23.6.2025 § 249: "Talousarvion 2026 ja taloussuunnitelman 2027-2028 lähtökohdat" oheismateriaalina.

Kaupunginhallituksen päätöksessä 23.6.2025 § 249 annetun raamin mukaisesti hyvinvointilautakunnan talousarvioesitys vuodelle 2026 tulee olla seuraava:

| HyvinvointilautakuntaTA   | 2025       | TA 2026    |      Ero |
|---------------------------|------------|------------|----------|
| Toimintatuotot            | 1.212.750  | 1.142.700  |  -70.05  |
| Toimintakulut             | -4.592.543 | -4.665.300 |  -72.757 |
| Toimintakate              | -3.379.793 | -3.522.600 | -142.807 |

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta merkitsee talousarvion laadintaohjeet ja raamin tiedokseen. Lautakunnan ensimmäinen talousarviokäsittely on 15.9.

## Päätös

Hyvinvointilautakunta hyväksyi sivistys- ja hyvinvointijohtajan ehdotuksen.

## Hyvinvointilautakunta, 15.09.2025, § 109

Valmistelijat / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi

Koonnos tämän hetken valmisteluvaiheesta, tarkasteluista, kohteista ja huomioitavista asioista hyvinvointilautakunnan vuoden 2026 talousarvion laadinnassa. Tarkemmin talousarviota käsitellään lokakuun kokouksessa.

## Kansalaisopisto ja taidekoulu

<!-- image -->

<!-- image -->

Talousarviossa huomioitu palkkojen nousun vaikutukset ohjeiden mukaisesti. Tavoitteena on toteuttaa n. 9200 opetustuntia kalenterivuoden 2026 aikana (kansalaisopisto + taidekoulu).

Lisäksi arviossa on huomioitu Lapuan kansalaisopiston 70-v juhlavuoden kuluja (juhlanäyttely, juhlavuoden luentotilaisuudet kevätkaudella 2026 ja syyskaudella 2026). Arviossa on mukana myös joka toinen syksy toteutuvan Virtaa! -runofestivaalin kuluja. Runofestivaali toteutetaan yhteistyössä Paukun toimijoiden kanssa. Koulutusten matka- ja majoituskuluissa näkyvät käynnissä olevan Erasmus+ hankkeen kuluja vuodelle 2026.

## Kirjasto

Eepos-kirjastojen logistiikkakilpailutuksesta syntyvä säästö ja muita pienempiä satojen eurojen säästöjä tulee eri tileiltä esim. toimistotarvikkeista.

Kustannuspaineita on seuraavissa tiliryhmissä:

- Asiantuntijapalveluiden ostot. Eepos-kirjastojen yhteiset asiantuntijapalvelut, Eepos-kirjastojen uusi kirjastojärjestelmä (sekä kertakustannuksia, että pysyviä).
- Kulttuuripalvelut ja painatukset.  Vanhan Paukun yhteistyönä toteuttama Virtaa! runofestivaali, esiintyjät ja ilmoituskulut,
- Henkilöstön koulutus.
- E-kirjahankinnat.
- Kirjastoauton korjauskulut. Kirjastoauto on vm. 2001 ja korjauskulut kasvavat vuosittain

Osallistuminen valtakunnalliseen E-kirjastoon, käyttökulut ja kokoelma ja Eepoksen eaineiston hankinta / as. pysyneet samalla tasolla kuin aiemmin.

## Kulttuuripalvelut ja Vanha Paukku

Kulttuuripäällikön palkanosuus siirretty pois matkailun kustannuspaikalta. Vanhan Paukun käyttötalouteen on sisällytetty pieniä korjaustarpeita, kuten tapahtumateltan kalustekärryt, Alajokisalin puhujapönttö ja kävijämäärälaskurit sekä Patruunatehtaan räjähdysonnettomuuden 50 v. juhla. Kesäkulttuurituottajan työaikaa on lisätty yhdellä kuukaudella; tapahtumien suunnittelu ja matkailumarkkinointi tulee aloittaa jo huhtikuussa.

## Museot

Taidemuseo 20 v. juhlavuoden muutama tapahtuma. Satsaukset markkinointiviestintään, jotta museo ja sen laadukkaat näyttelyt löydetään paremmin. Museoiden näyttelyvalojen uusintaa sekä kokoelmatilojen kalustamista

## Matkailu

Arviossa huomioitu Visit Seinäjoki Region jäsenmaksu 8.000 euroa/vuosi sekä matkailuopasteiden uusimista.

## Musiikkiopisto

<!-- image -->

Lukukausimaksuja on korotettu 1.8.2025 alkaen. Tämä heijastuu positiivisesti tulojen kehitykseen.

Henkilöstökulut nousevat palkankorotusten myötä. Henkilöstökuluissa on varauduttu mahdollisiin ylitunteihin, jos valtionosuustuntimäärän täyteen saaminen sitä vaatii.

Suunnitelmissa on täyttää vapaana oleva musiikkileikkikoulun opettajan tehtävä v. 2026. Tämän tehtävän rakentuminen ja opetuksen sisällön muotoutuminen voivat vaikuttaa ylituntien määrään vähentävästi. Tämä on epävarmaa, mutta mahdollista.

Henkilöstökuluihin vaikuttavat korottavasti myös muutaman opettajan koulutustason noususta johtuvat palkankorotukset.

Matkakorvaukset nousevat v. 2026, johtuen pääsääntöisesti kaukaa kulkevan tuntiopettajan matkoista. Opetustunteja on sen verran paljon, että tarvitaan kaksi kokonaista työpäivää aiemman 1,5 päivän asemesta. Aikaisemmin olemme jakaneet toisen päivän matkakulut lähikuntien opistojen kanssa. Matkakorvauksissa on niin ikään varauduttu musiikkileikkikoulunopettajan mahdollisiin matkakuluihin myös syyskauden osalta.

Syksyllä 2026 järjestetään runofestivaali. Tämän kuluihin on varauduttu talousarvioesityksessä. Painatusten ja ilmoitusten tilit on yhdistetty ja euromäärää pienennetty vastaamaan nykyistä tarvetta. Kaluston osalta on varauduttu uuden tietokoneen hankintaan.

## Liikuntatoimi

Uimahallin ulkoisten tulojen ja hintojen tarkistus toteutuman ja poliittisten päätösten mukaan.

Ulkoliikuntapaikkojen vuokratulojen siirto tekniselle toimelle ulkokenttien ja tennishäkin vuokrien osalta, mikä muuttaa tulovirtojen jakautumista hallintokuntien välillä. Jäähallin kustannuspaikan siirto kokonaan tekniseen toimeen operatiivisen toiminnan saattamiseksi päivitetyn hallintosäännön mukaiseksi.

Uimakoulukuljetusten palauttaminen talousarvioon ja yleisen kustannustason nousun huomioiminen kaikissa palvelu- ja materiaalihankinnoissa. Erityistä huomiota kiinnitetään palvelujen saatavuuden ja laadun säilyttämiseen kustannustehokkaasti uimahallin kiinteistön ja allasvesitekniikan elinkaaren loppuvaiheen tuomien ylläpitokustannusten kasvaessa.

Sijaisille määrärahavaraus aiemman talouden toteutuman perusteella arvioituna. Hankkeissa Harrastamisen Suomen mallista sujuva siirtyminen perinteiseen seuratoimintaan käytettävissä olevien resurssien puitteissa. Väestön ikääntyminen lisää liikuntapalveluiden kysyntää, mikä asettaa paineita resurssien riittävyydelle ja vaikuttaa samalla suoraan paikallisten urheiluseurojen toimintaedellytyksiin.

Priorisointitarve kasvaa eri kuntastrategiatavoitteiden välillä, sillä taloudelliset tavoitteet ovat usein ristiriidassa toiminnallisten tavoitteiden kanssa.

## Nuorisotoimi

<!-- image -->

HR:n tasopalkkapäätösten vaikutus henkilöstökuluihin. Ohjaamo-toiminnan Kannustinmalli-rahoituksen ja toiminnan päättyminen nykymuodossaan, kun Lapuan kaupunki organisoitunut osaksi Kymppi-työllisyysaluetta.

Koulunuorisotyön ja kulttuurisen nuorisotyön systemaattinen vahvistaminen edellyttää opetus- ja kulttuuriministeriön myönteistä rahoituspäätöstä.

Osallistavan budjetoinnin toimintamallien jatkokehittäminen nuorisotyön vuosiavustuksissa nuorten vaikutusmahdollisuuksien lisäämiseksi. Jalkautuvan nuorisotyön monialaisen yhteistyön kehittäminen käytettävissä olevien resurssien puitteissa.

Nuorten palveluverkoston ylläpito kohtaa haasteita tilanteessa, jossa nuorten tuen tarve kasvaa monimutkaisemmaksi ja vaativammaksi, mikä edellyttää henkilöstöresurssien ja osaamisen vahvistamista. Valtakunnallisten nuorisotyön rahoitusohjelmien jatkuvuuden haasteet heikentävät talouden ja toiminnan ennakoitavuutta.

## Hyvinvoinnin edistäminen

Vuonna 2026 hyvinvoinnin edistäminen keskittyy laajan hyvinvointisuunnitelman 20262029 toteuttamiseen. Tämä suunnitelma on tarkoitus koostaa vuoden 2025 loppuun mennessä, ja se sisältää myös ehkäisevän päihdetyön, osallisuuden ja yhdenvertaisuuden teemat. Suunnitelman tavoitteet ja toimenpiteet määritellään osallistavilla menetelmillä.

Lisäksi hyvinvoinnin edistämiseen panostetaan seuraavien teemojen kautta:

- Vaikuttamistoimielimet: Uusien toimikausien käynnistyttyä tuetaan vaikuttamistoimielinten aktiivista roolia lasten ja nuorten, ikääntyneiden ja vammaisten henkilöiden palvelujen suunnittelussa ja seurannassa.
- Kaikukortti: Toiminta jatkuu ja sitä pyritään laajentamaan hankkimalla uusia kulttuurikohteita ja tehostamalla tiedotusta.
- Osallistava budjetointi: Kampanja toteutetaan myös vuonna 2026, ja sen mahdollista kohdentamista laajempaan asukasbudjetointiin harkitaan.
- Pilottikokeilut: Uusia kokeiluja suunnitellaan tarveperusteisesti hyvinvointisuunnitelman tavoitteiden mukaisesti ja niitä käynnistetään rohkeasti.

Toimialakohtaiset talousarvioesitykset esitellään kokouksessa.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta merkitsee tämän hetkisen talousarviotilanteen vuodelle 2026 tiedokseen.

## Päätös

Hyvinvointilautakunta hyväksyi sivistys- ja hyvinvointijohtajan ehdotuksen.

<!-- image -->

## Lapuan kaupunki Hyvinvointilautakunta

## Hyvinvointilautakunta, 07.10.2025, § 119

Valmistelija / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi Heli Talvitie, Kulttuuripäällikkö, heli.talvitie@lapua.fi Mari Takamaa, Kansalaisopiston rehtori, mari.takamaa@lapua.fi Päivi Pippola, Kirjastotoimenpäällikkö, paivi.pippola@lapua.fi Riina Holkkola, Musiikkiopiston rehtori, riina.holkkola@lapua.fi

Riina Turja, Hyvinvointikoordinaattori, riina.turja@lapua.fi

Niko Savinainen, Liikunta- ja nuorisotoimenpäällikkö, niko.savinainen@lapua.fi Tiina Lassila, Hallintosihteeri, tiina.lassila@lapua.fi

1 Toiminnalliset ja taloudelliset tavoitteet 2026 hyvinvointilautakunta.pdf

Hyvinvointilautakunnan yhteinen sekä vastuualuekohtaiset budjettiesitykset oheismateriaalina.

Hyvinvointilautakunnan talousarvioesitys vuodelle 2026:

| HYVINVOINTI- LAUTAKUNTA   | TA 2025    | Raami 2026   | TA 2026    | Muutos% TA 2025-2026   |   Ero raamiin |
|---------------------------|------------|--------------|------------|------------------------|---------------|
| Toimintatuotot            | 1.212.750  | 1.142.700    | 1.107.600  | 0,0%                   |         -35.1 |
| Toimintakulut             | -4.592.543 | -4.665.300   | -4.630.200 | 1,6%                   |          35.1 |
| Toimintakate              | -3.379.793 | -3.522.600   | -3.522.600 | 1,6%                   |           0   |

Hyvinvointilautakunnan alaisten vastuualueiden päälliköt/rehtorit ovat yhdessä sivistys- ja hyvinvointijohtajan kanssa laatineet talousarvion 2026 ja taloussuunnitelman vuosille 2027-2028.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta:

- 1) Kuulee hyvinvointilautakunnan alaisten vastuualueiden päälliköitä ja rehtoreita asiassa.
- 2) Merkitsee tiedoksi hyvinvointilautakunnan talousarvioesityksen vuodelle 2026 oheismateriaalien mukaisena ja esittää sen edelleen kaupunginhallitukselle ja valtuustolle hyväksyttäväksi. Talousarvioesitys vuodelle 2026 on -3.522.600 € (vuosikate).

## Päätös

Hyvinvointilautakunta kuuli lautakunnan alaisten vastuualueiden päälliköitä ja rehtoreita asiassa ja merkitsi tiedoksi hyvinvointilautakunnan talousarvioesityksen

## Liitteet

<!-- image -->

Lapuan kaupunki Hyvinvointilautakunta

<!-- image -->

Pöytäkirja 07.10.2025

vuodelle 2026 oheismateriaalien mukaisena ja esittää sen edelleen kaupunginhallitukselle ja -valtuustolle hyväksyttäväksi.

Pöytäkirjamerkintä: Kuultuaan hyvinvointilautakunnan alaisten vastuualueiden päälliköitä/rehtoreita asiassa, lautakunta piti tauon kokouksessa klo 19.07-19.16.

<!-- image -->

## § 120

## Hyvinvointilautakunnan investointiesitys vuosille 2026-2028

LAPDno-2025-858

Valmistelija / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi

Hyvinvointilautakunnan kalustoinvestointiesitys vuosille 2026-2028:

| Koneet ja kalusto/    | Talous   | 2026    | 2027     | 2028     | Yhteensä   |
|-----------------------|----------|---------|----------|----------|------------|
| Hyvinvointilautakunta |          |         |          |          |            |
| 97005 Kirjasto        | menot    | -10.000 | -10.000  | -550.000 | -570.000   |
|                       | tulot    |         |          | 100.000  | 100.000    |
| 97007 Musiikkiopisto  | menot    | 0       | -10.000  | -10.000  | -20.000    |
| 97008 Kulttuuritoimi  | menot    | -10.000 | -50.000  | -50.000  | -110.000   |
| 97050 Liikuntatoimi   | menot    | -10.000 | -20.000  | -20.000  | -50.000    |
| 97052 Nuorisotoimi    | menot    | 0       | -10.000  | 0        | -10.000    |
| 97101 Kansalaisopisto | menot    | 0       | -30.000  | -18.000  | -48.000    |
| Yhteensä              | menot    | -30.000 | -130.000 | -648.000 | -808.000   |
|                       | tulot    |         |          | 100.000  | 100.000    |
|                       | netto    | -30.000 | -130.000 | -548.000 | -708.000   |

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta hyväksyy hyvinvointilautakunnan kalustoinvestointiesitykset vuosille 2026-2028 taulukon mukaisena ja esittää ne edelleen kaupunginhallitukselle ja -valtuustolle hyväksyttäväksi.

## Päätös

Hyvinvointilautakunta hyväksyi hyvinvointilautakunnan kalustoinvestointiesitykset vuosille 2026-2028 taulukon mukaisena ja esittää ne edelleen kaupunginhallitukselle ja -valtuustolle hyväksyttäväksi.

## Lapuan kaupunki Hyvinvointilautakunta

<!-- image -->

<!-- image -->

Lapuan kaupunki

Hyvinvointilautakunta

## Tekninen lautakunta, § 126,16.09.2025 Hyvinvointilautakunta, § 121, 07.10.2025

## § 121

## Mikroliikennelupa / Hyvinvointilautakunnan lausunto

LAPDno-2025-796

## Tekninen lautakunta, 16.09.2025, § 126

Valmistelijat / lisätiedot:

Mirva Korpi, Tekninen johtaja, mirva.korpi@lapua.fi

- 1 Mikroliikennekartta
- 2 Mikroliikenneluvan yleiset lupaehdot 17092025.pdf

Laki liikenteen palveluista annetun lain muuttamisesta (303/2025) on annettu 13.6.2025 ja muutokset ovat tulleet voimaan 1.8.2025. Lain muutoksen yhteydessä on liikenteen palveluista annettuun lakiin lisätty uusi luku 2 a, joka koskee mikroliikennepalvelujen tarjoamista. Lain mukaan mikroliikennelupa vaaditaan palvelujentarjoalta kunnan hallinnoimilla alueilla, mikäli palveluntarjoaja harjoittaa yhteiskäyttöisten polkupyörien, kevyiden sähköajoneuvojen ja moottorilla varustettujen polkupyörien vuokrausta. Lain muutoksen päätavoitteena on ollut liikenneturvallisuuden ja liikenteen esteettömyyden parantaminen.

Tieliikennelakiin tehtiin myös muutoksia, jonka mukaan kevyttä sähköajoneuvoa kuljettavan on oltava 15 vuotta täyttänyt eikä kevyttä sähköajoneuvoa saa luovuttaa sähköajoneuvon kuljettamiseen määrättiin promilleraja ja kielto käyttää em. laitteita alle 15-vuotiaan kuljetettavaksi. Lisäksi moottorilla varustetun polkupyörän ja kevyen huumausaineen vaikutuksen alaisena. Liikenteen palveluista annetun lain mukaista mikroliikennelupaa tulee hakea kunnasta. Luvan hakuvelvollisuus alkaa kunnan alueella 1.9.2025, ellei kunta ole päättänyt ennen lainmuutoksen voimaantuloa siirtymäajan käyttämisestä. Lain mukaan mikroliikenneluvan myöntää hakemuksesta se kunta, jonka alueella ajoneuvoja tarjotaan vuokralle. Lupa on voimassa enintään viisi vuotta kerrallaan sen myöntämisestä. Kunta määrittelee luvan voimassaolon pituuden ottaen huomioon kunnan liikenteelliset olosuhteet, liikennetiheys, liikenteen sujuvuus, sekä mikroliikenneluvan haltijoiden lukumäärä kunnassa. Kunnan on myönnettävä hakemuksesta mikroliikennelupa palveluntarjoajalle, jonka mikroliikennelupaa ei ole peruutettu 18 f §:n nojalla viimeksi kuluneen vuoden aikana ja jonka toimitusjohtajaa tai vastuunalaista yhtiömiestä ei ole määrätty liiketoimintakieltoon eikä väliaikaiseen liiketoimintakieltoon. Kunta saa periä maksun hakemuksen käsittelystä. Kunnan perimä maksu voi vastata enintään lupahakemuksen käsittelystä kunnalle aiheutuvia kokonaiskustannuksia.

Liitteet

<!-- image -->

Lapuan kaupunki Hyvinvointilautakunta

<!-- image -->

Kunta voi liittää mikroliikennelupaan liikenneturvallisuuden, liikenteen esteettömyyden taikka kadun tai muun yleisen alueen kunnossa- ja puhtaanapidon kannalta tarpeellisia ajallisia tai alueellisia ehtoja, jotka koskevat vuokrattavien ajoneuvojen ajonopeuksia, pysäköintiä ja käyttöalueita. Lisäksi lupahedot voivat koskea ajoneuvojen lukumääriä, käyttöaikoja, käyttösovelluksen ominaisuuksia ja käyttöä koskevien anonymisoitujen tietojen välittämistä kunnalle.

Luonnos mikroliikenneluvan yleisistä lupaehdoista liitteenä.

## Ehdotus

Esittelijä: Mirva Korpi, Tekninen johtaja

Tekninen lautakunta merkitsee luonnoksen tiedokseen ja pyytää luonnoksesta vanhus- ja vammaisneuvoston sekä hyvinvointi- ja sivistyslautakunnan lausunnot. Lisäksi mikroliikenneluvan yleiset lupaehdot asetetaan nähtäville Lapuan kaupungin verkkosivuille.

## Päätös

Lautakunta hyväksyi ehdotuksen.

Kunnallistekniikan päällikkö Ulpu Viimaluoto oli asiantuntijana läsnä kokouksessa tämän pykälän käsittelyn aikana klo 17.28-56. Hän poistui kokoushuoneesta ennen päätöksentekoa.

## Hyvinvointilautakunta, 07.10.2025, § 121

Valmistelija / lisätiedot:

Heli Talvitie, Kulttuuripäällikkö, heli.talvitie@lapua.fi Mari Takamaa, Kansalaisopiston rehtori, mari.takamaa@lapua.fi Riina Holkkola, Musiikkiopiston rehtori, riina.holkkola@lapua.fi Niko Savinainen, Liikunta- ja nuorisotoimenpäällikkö, niko.savinainen@lapua.fi Päivi Pippola, Kirjastotoimenpäällikkö, paivi.pippola@lapua.fi Mika Kamunen, Sivistys- ja hyvinvointijohtaja, mika.kamunen@lapua.fi

Tekninen lautakunta on pyytänyt hyvinvointilautakunnalta lausuntoa koskien mikroliikennelupaa Lapuan kaupungilla.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta keskustelee asiasta ja tekee lausuntoesityksen kokouksessa. Lausunto toimitetaan edelleen tekniselle lautakunnalle.

## Päätös

Hyvinvointilautakunta lausunto koskien mikroliikennelupaa Lapuan kaupungilla:

Lapuan kaupunki Hyvinvointilautakunta

<!-- image -->

Hyvinvointilautakunta suhtautuu hyvin kriittisesti sähköpotkulautoihin, mutta ei vastusta niiden liikennelupaa.

Lautakunta suosittaa, että valaisemattomilla katu-/tieosuuksilla ei yöaikana (klo 22-06) ajaminen olisi sallittua lainkaan ja valaistuilla katu-/tieosuuksilla maksiminopeus yöaikaan (klo 22-06) olisi 10 km tunnissa.

Hyvinvointilautakunta haluaa korostaa, että on tiedostettava vammautumisriskien lisääntyminen liittyen sähköpotkulautojen käyttöön.

Lautakunnan mielestä tulee myös kiinnittää huomiota sähköpotkulautojen oikeanlaiseen säilytykseen ja parkkeeraukseen, ettei niistä ole haittaa muulle liikenteelle.

<!-- image -->

## § 122

## Hanke / Museovirasto, avustukset kuvataiteilijoiden näyttelypalkkioihin syksy 2025

LAPDno-2025-873

Valmistelija / lisätiedot:

Heli Talvitie, Kulttuuripäällikkö, heli.talvitie@lapua.fi

Museovirasto myöntää avustuksia kuvataiteilijoiden näyttelypalkkioihin. Syksyn 2025 haussa oli mahdollista hakea avustusta vuosina 2026-2027 pidettäviin näyttelyihin. Hakuaika päättyi 23.9.2025. Avustuksen tarkoituksena on tukea ammattikuvataiteilijoita maksamalla heille palkkio näyttelyn sisällön tuottamisesta.

Lapuan kaupungin avustushakemus oheismateriaalina.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta merkitsee Lapuan kaupungin hankehaun "Avustukset kuvataiteilijoiden näyttelypalkkioihin syksy 2025" tiedokseen.

## Päätös

Hyvinvointilautakunta merkitsi Lapuan kaupungin hankehaun "Avustukset kuvataiteilijoiden näyttelypalkkioihin syksy 2025" tiedokseen.

Lapuan kaupunki Hyvinvointilautakunta

<!-- image -->

<!-- image -->

## § 123

## Viranhaltijapäätökset / sivistys- ja hyvinvointijohtaja

Valmistelija / lisätiedot:

Tiina Lassila, Hallintosihteeri, tiina.lassila@lapua.fi

Lapuan kaupungin hallintosäännön 5 luvun 31 § 2 momentin mukaan lautakunnan alaisen toimielimen tai viranhaltijan on ilmoitettava lautakunnalle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista lautakunta on ilmoittanut, ettei se käytä otto-oikeuttaan.

Hyvinvointilautakunnan tiedoksi ilmoitetaan mahdollista lautakunnan otto-oikeuden käyttöä varten seuraava sivistys- ja hyvinvointijohtajan viranhaltijapäätös:

29.9.2025 § 18 Musiikkiopiston rehtorin varahenkilö 1.10.2025 alkaen

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunnan puheenjohtaja esittää ettei hyvinvointilautakunta käytä ottooikeutta edellä mainitun viranhaltijapäätöksen osalta.

## Päätös

Hyvinvointilautakunta päätti olla käyttämättä otto-oikeuttaan ja merkitsi tehdyn päätöksen tiedokseen.

<!-- image -->

<!-- image -->

## § 124

## Viranhaltijapäätökset / hyvinvointilautakunnan alaiset toimijat

Valmistelija / lisätiedot:

Tiina Lassila, Hallintosihteeri, tiina.lassila@lapua.fi

Lapuan kaupungin hallintosäännön 5 luvun 31 § 2 momentin mukaan lautakunnan alaisen toimielimen tai viranhaltijan on ilmoitettava lautakunnalle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista lautakunta on ilmoittanut, ettei se käytä otto-oikeuttaan.

Hyvinvointilautakunnan tiedoksi ilmoitetaan mahdollista lautakunnan otto-oikeuden käyttöä varten seuraavat hyvinvointilautakunnan alaisten viranhaltijoiden viranhaltijapäätökset:

## kulttuuripäällikkö:

25.9.2025 § 16 Lupa joulunavausmessujen järjestämiseen 2025

liikunta- ja nuoristotoimenpäällikkö:

16.9.2025 § 36 Päätös poikkeavista aukioloajoista / Virkistysuimala Sateenkaari 9/20251/2026

19.9.2025 § 37 Päätös hankinnasta / Urheilusalin tuolien ja tuolivaunujen hankinta musiikkiopiston rehtori:

26.9.2025 § 11 Musiikkiopiston lukukausimaksujen maksuhuojennukset syyslukukaudelle 2025

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta päättää mahdollisesta otto-oikeuden käyttämisestä edellä mainittujen viranhaltijapäätösten osalta.

## Päätös

Hyvinvointilautakunta päätti olla käyttämättä otto-oikeuttaan ja merkitsi tehdyt päätökset tiedokseen.

<!-- image -->

<!-- image -->

## § 125

## Ilmoitusasiat

Hyvinvointilautakunnan tiedoksi ilmoitetaan:

- 1) Sivutoimi-ilmoitus Holkkola Riina: Innostivo-toiminimiyrittäjä. Toiminta ei haittaa työtä Lapuan kaupungilla. Ilmoitus lähetetty henkilöstöpäällikölle.
- 2) Sivutoimi-ilmoitus Lassila Tiina: Reskontranhoito, Autovaraosa J.P.Lassila Oy. Toiminta ei haittaa työtä Lapuan kaupungilla. Ilmoitus lähetetty henkilöstöpäällikölle.
- 3) Kutsu Lapuan Hyvinvointifoorumiin 28.10.2025 lähetetty lautakunnan jäsenille sähköpostilla 22.9.2025.
- 4) Kouluterveyskyselyn 2025 tulokset on julkaistu THL:n sivuilla (http://www.thl.fi /kouluterveyskysely/tulokset). Asiaa käsitellään hyvinvointilautakunnan kokouksessa 23.10.2025.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta merkitsee ilmoitusasiat tiedokseen.

## Päätös

Hyvinvointilautakunta merkitsi ilmoitusasiat tiedokseen.

## Esteellisyys

Esteellisenä (osallisuusjäävi) kokouksesta poistui tämän asian käsittelyn ajaksi klo 19.51-19.53 kokouksen sihteeri Tiina Lassila. Sihteerinä tämän pykälän käsittelyn ajan klo 19.51-19.53 toimi kokouksen esittelijä Mika Kamunen.

<!-- image -->

<!-- image -->

## § 126

## Muut asiat

Lapuan kaupunki Hyvinvointilautakunta

<!-- image -->

Hyvinvointilautakunta keskusteli uimahalliin liittyvistä asioista, mm. vesijumppien järjestelyistä sekä alustavasti uuden uimahallin käyntimaksujen määräytymisperiaatteista.

Seuraavassa kokouksessa keskustellaan hyvinvointilautakunnan alaisten vastuualueiden / yksiköiden toiminnan kehittämisestä lautakunnan puheenjohtajan aiemmin tekemien tiedustelujen pohjalta.

<!-- image -->

| Lapuan kaupunki Hyvinvointilautakunta   | Pöytäkirja 07.10.2025   | 9/2025   | 22 ( 23)   |
|-----------------------------------------|-------------------------|----------|------------|

## § 127 Seuraava kokous

Hyvinvointilautakunnan seuraava kokous pidetään 23.10.2025.

Lapuan kaupunki Hyvinvointilautakunta

<!-- image -->

## Muutoksenhakukielto

§116, §117, §118, §119, §120, §121, §122, §123, §124, §125, §126, §127

## Muutoksenhakukielto

Kuntalain 136 §:n mukaan tästä päätöksestä ei saa tehdä oikaisuvaatimusta eikä kunnallisvalitusta, koska päätös koskee vain valmistelua tai täytäntöönpanoa.

Pöytäkirja 07.10.2025

9/2025