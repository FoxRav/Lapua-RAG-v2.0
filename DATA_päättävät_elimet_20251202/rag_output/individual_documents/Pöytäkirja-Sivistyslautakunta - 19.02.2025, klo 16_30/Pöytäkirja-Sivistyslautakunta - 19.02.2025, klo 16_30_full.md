<!-- image -->

| Aika             | 19.02.2025, klo 16:30 - 18:13                                                                                                                                     |
|------------------|-------------------------------------------------------------------------------------------------------------------------------------------------------------------|
| Paikka           | Kaupungintalo, valtuustosali                                                                                                                                      |
| Käsitellyt asiat | Käsitellyt asiat                                                                                                                                                  |
| § 22             | Kokouksen laillisuus ja päätösvaltaisuus                                                                                                                          |
| § 23             | Pöytäkirjan tarkastus                                                                                                                                             |
| § 24             | Esityslistan hyväksyminen                                                                                                                                         |
| § 25             | Täyttölupa erityisluokanopettajien virkojen (0072 ja 0076) täyttämiseen 1.8.2025 alkaen toistaiseksi                                                              |
| § 26             | Täyttölupa erityisopettajien virkojen (0067 ja 0079) täyttämiseen 1.8.2025 alkaen toistaiseksi                                                                    |
| § 27             | Lukion erityisopettajan viran (0097) perustaminen ja viran täyttölupa 1.8.2025- 31.7.2027 määräajaksi                                                             |
| § 28             | Asemakaavan muutos / 10. Siirilän kaupunginosa / kortteli 1030 ja osakorttelit 1047 ja 1048 / Tuomiokirkon ja Syväojan risteysalue / Sivistyslautakunnan lausunto |
| § 29             | Toimintakertomus 2024 / sivistyslautakunta                                                                                                                        |
| § 30             | Talousarvion toteutuminen 1.-31.1.2025 / sivistyslautakunta (kuukausiraportti)                                                                                    |
| § 31             | Viranhaltijapäätökset / sivistys- ja hyvinvointijohtaja                                                                                                           |
| § 32             | Ilmoitusasiat                                                                                                                                                     |
| § 33             | Muut asiat                                                                                                                                                        |
| § 34             | Seuraava kokous                                                                                                                                                   |

<!-- image -->

Lapuan kaupunki

Sivistyslautakunta

Pöytäkirja

19.02.2025

Simo Ikola, 1. varapuheenjohtaja, poistui 17:20

Saapuvilla olleet jäsenet Ilpo Ulvinen, puheenjohtaja Eeva Jylhä Henry Kivistö Samuli Kylkisalo Marjo Lakso Pauliina Luomala Hanna Peräaho

Hannu Saarela

## Muut saapuvilla olleet

Riitta Kangasluoma, Kaupunginhallituksen edustaja Diana Magyar, Nuorisovaltuuston edustaja Katja Korkiamäki, Varhaiskasvatuspäällikkö, saapui 16:52, poistui 17:42 Carita Jussinmäki, Opetuspäällikkö, saapui 16:52, poistui 18:05 Petri Saunamäki, Yläkoulun rehtori, saapui 16:52, poistui 18:05 Mika Kamunen, Sivistys- ja hyvinvointijohtaja, esittelijä

Tiina Lassila, Hallintosihteeri, sihteeri

## Allekirjoitukset

Ilpo Ulvinen Puheenjohtaja Tiina Lassila Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 25.02.2025 klo 09:00. Allekirjoituksen oikeellisuuden voi todentaa kirjaamosta.

Pöytäkirjan tarkastus

Pöytäkirja on tarkastettu ja hyväksytty

Hannu Saarela Henry Kivistö

Pöytäkirjan nähtävänäolo Lapuan kaupungin verkkosivuilla 26.2.2025

3/2025

2 (

18)

<!-- image -->

Lapuan kaupunki

Sivistyslautakunta

Tiina Lassila, hallintosihteeri

Pöytäkirja

19.02.2025

3 (

18)

<!-- image -->

## § 22

## Kokouksen laillisuus ja päätösvaltaisuus

Lapuan kaupungin hallintosäännön 16 luvun 119 §:n mukaan toimielin pitää kokouksensa päättämänään aikana ja päättämässään paikassa.

Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

Puheenjohtaja voi peruuttaa kokouksen.

Hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kuntalain 103 §:n 2 momentin mukaan lautakunta on päätösvaltainen, kun enemmän kuin puolet sen jäsenistä on läsnä.

## Päätös

Sivistyslautakunta totesi kokouksen lailliseksi ja päätösvaltaiseksi.

<!-- image -->

<!-- image -->

## § 23

## Pöytäkirjan tarkastus

Lapuan kaupungin hallintosäännön 16 luvun 140 §:n 3 momentin mukaan pöytäkirja tarkistetaan toimielimen päättämällä tavalla.

Sivistyslautakunta voi päättää pöytäkirjan tarkistamisesta kiireellisissä asioissa tarvittaessa myös erikseen.

Sivistyslautakunnan sihteeri ilmoittaa kokouksessa kulloinkin pöytäkirjan tarkastusvuorossa olevat jäsenet niin, että tarkastusvuorot jakautuvat jäsenille tasapuolisesti koko valtuustokauden ajalle.

Pöytäkirja allekirjoitetaan sähköisesti.

## Päätös

Tämän kokouksen pöytäkirjantarkastajiksi valittiin Hannu Saarela ja Henry Kivistö.

<!-- image -->

<!-- image -->

## § 24

## Esityslistan hyväksyminen

Lapuan kaupungin hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kokouskutsussa on ilmoitettava kokouksen aika ja paikka sekä siinä käsiteltävät asiat ( ) asialista .

Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä.

Kokouskutsu lähetetään jäsenille ja muille, joilla on läsnäolo-oikeus tai -velvollisuus, toimielimen päättämällä tavalla.

## Päätös

Sivistyslautakunta hyväksyi esityslistan.

<!-- image -->

<!-- image -->

## Täyttölupa erityisluokanopettajien virkojen (0072 ja 0076) täyttämiseen 1.8.2025 alkaen

## § 25 toistaiseksi

LAPDno-2025-64

Valmistelija / lisätiedot:

Carita Jussinmäki, Opetuspäällikkö, carita.jussinmaki@lapua.fi

Lapuan perusopetuksen alakoulujen erityisopetuksen rakenne on vakiintunut erityisopetusuudistuksen myötä. Oppilasmäärän laskiessa tuen tarve ei kuitenkaan vähene samassa suhteessa. Suurimmille alakouluille tarvitaan edelleen erityisluokanopettajan kelpoisuuden omaavia henkilöitä vastaamaan kokoaikaisesta erityisopetuksesta. Erityisluokanopettajan virat 0072 ja 0076 ovat olleet täytettyinä määräaikaisesti. Kustannusvaikutukset on huomiotu vuoden 2025 talousarviossa.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta pyytää kaupunginhallitukselta täyttölupaa kahden erityisluokanopettajan viran (0072 ja 0076) täyttämiseen 1.8.2025 alkaen toistaiseksi.

## Päätös

Sivistyslautakunta kuuli opetuspäällikkö Carita Jussimäkeä (paikalla klo 16.33-16.36) asiassa ja hyväksyi sivistys- ja hyvinvointijohtajan ehdotuksen.

<!-- image -->

## § 26

Täyttölupa erityisopettajien virkojen (0067 ja 0079) täyttämiseen 1.8.2025 alkaen toistaiseksi

LAPDno-2025-64

Valmistelija / lisätiedot:

Carita Jussinmäki, Opetuspäällikkö, carita.jussinmaki@lapua.fi

Erityisopetusuudistuksen myötä Lapuan kaikille alakouluille kohdennettiin oma erityisopettaja. Uudistuksella on pystytty vastaamaan lisääntyvään tuen tarpeeseen lähikouluperiaatteen mukaisesti. Perusopetuslain muutoksen (1090/2024) myötä järjestely on edelleen ajankohtainen ja tarpeellinen.

Lukuvuonna 2024-2025 Lapuan alakouluilla työskentelee kahdeksan määräaikaista erityisopettajaa. Jotta kaupungilla on mahdollisuus saada tehtäviin pysyvää, kelpoista henkilöstöä, tulee virkoja vakinaistaa. Kustannusvaikutus on huomioitu vuoden 2025 talousarviossa.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta pyytää kaupunginhallitukselta täyttölupaa kahden erityisopettajan viran (0067 ja 0079) täyttämiseen 1.8.2025 alkaen toistaiseksi.

## Päätös

Sivistyslautakunta kuuli opetuspäällikkö Carita Jussimäkeä (paikalla klo 16.36-16.39) asiassa ja hyväksyi sivistys- ja hyvinvointijohtajan ehdotuksen.

<!-- image -->

<!-- image -->

## Lukion erityisopettajan viran (0097) perustaminen ja viran täyttölupa 1.8.2025-31.7.2027

## § 27 määräajaksi

LAPDno-2025-64

Valmistelija / lisätiedot: Carita Jussinmäki, Opetuspäällikkö, carita.jussinmaki@lapua.fi Liitteet 1 Erityisopettaja, lukio.pdf Lukiolain tuleva muutos (HE 159/2024) vahvistaa lukiolaisten oikeutta oppimisen tukeen. Laissa säädetään opiskelijoiden oikeudesta tukiopetukseen ja erityisopetukseen. Tähän saakka lukion erityisopettajan työnkuva on valtakunnallisesti painottunut lukemisen ja kirjoittamisen vaikeuksiin ja ylioppilaskokeiden erityisjärjestelyihin liittyviin tehtäviin, eikä lukioissa ole pystytty tarjoamaan riittävästi tukea sitä opinnoissaan enemmän tarvitseville. Lisäksi lukiokoulutukseen osallistuu enenevissä määrin maahanmuuttotaustaisia opiskelijoita, joiden suomen kielen taitotaso vaihtelee. Uudistuvissa lukion opetussuunnitelman perusteissa kuvataan erityisopettajan antaman tuen olevan erityisopetuksen lisäksi esimerkiksi keskustelua opiskelijan tuen tarpeista ja opiskelua tukevista keinoista tai lukemisen ja kirjoittamisen vaikeuksien testaamista, ylioppilastutkinnon erityisjärjestelyjen tarpeen arviointia sekä lukioaikaisten oppimisen ja osaamisen osoittamisen tapojen ja erityisjärjestelyjen suunnittelua yhteistyössä aineenopettajien ja opiskeluhuollon kanssa. Lisäksi erityisopettaja voi yhdessä opiskelijan kanssa etsiä tälle sopivia opiskelustrategioita sekä antaa tukea ja ohjausta opiskelutaitojen kehittämiseen, kokonaisuuksien jäsentämiseen, tehtävien aikatauluttamiseen ja valmiiksi saamiseen sekä itsenäiseen ja tavoitteelliseen opiskeluun. Erityisopettajan antama tuki lukiossa on tärkeä osa nuorten hyvinvointia. Lukion erityisopetusta järjestetään Lapualla lukuvuonna 2024-2025 kahdeksan vuosiviikkotuntia. Tällä määrällä ei ole mahdollista kattaa erityisopetuksen ja tuen antamisen tarvetta Lapuan lukiossa eikä tarjota riittävästi ennaltaehkäisevää matalan kynnyksen tukea. Lukio-opiskelijoista n. 10-15% tarvitsee lukion oppimäärän suorittaakseen oppimisen tukea ja erityisjärjestelyitä. Nykyisellä opiskelijamäärällä tämä tarkoittaa 25-38 opiskelijaa. Kaupungin 2024-2031 oppilasennusteen mukaan lukion opiskelijamäärä vaihtelee 254-282 välillä, mikä tarkoittaa, että tuen tarvitsijoiden määrä olisi enimmillään 28-42 oppilasta vuosittain. Jotta erityisopetus ja tuki voidaan taata lukion opiskelijoille lukiolain muutosten määrittämällä tavalla, tulee lukiolla olla päätoiminen vuosityöajassa työskentelevä erityisopettaja. Virka täytetään kahden vuoden määräajaksi, jonka jälkeen arvioidaan järjestelyn toimivuutta sekä tarvetta lukion vakituiselle erityisopettajalle.

<!-- image -->

## Lapuan kaupunki

Kustannusvaikutus on huomioitu vuoden 2025 talousarviossa.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta:

- 1) pyytää kaupunginhallitukselta ja edelleen kaupunginvaltuustolta lupaa lukion erityisopettajan viran (0097) perustamiseen 1.8.2025 alkaen
- 2) pyytää kaupunginhallitukselta täyttölupaa lukion erityisopettajan viran (0097) täyttämiseen 1.8.2025-31.7.2027 määräajaksi

## Päätös

Sivistyslautakunta kuuli opetuspäällikkö Carita Jussimäkeä (paikalla klo 16.39-16.43) asiassa ja hyväksyi sivistys- ja hyvinvointijohtajan ehdotuksen.

<!-- image -->

## § 28

Asemakaavan muutos / 10. Siirilän kaupunginosa / kortteli 1030 ja osakorttelit 1047 ja 1048 / Tuomiokirkon ja Syväojan risteysalue / Sivistyslautakunnan lausunto

LAPDno-2024-290

Valmistelija / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi

## Oheismateriaali

1 Lausuntopyyntö Tuomiokirkon ympäristö ja Syväojan risteysalueen asemakaavan muutos ehdotusvaihe.pdf

Maankäyttö-, kaavoitus- ja mittauspalvelut pyytää sivistyslautakunnan lausuntoa asemakaavan muutosehdotuksesta, joka koskee  Siirilän kaupunginosan korttelia 1030, osakortteleita 1047 ja 1048 sekä niihin liittyviä pysäköinti- ja katualueita. Asemakaavaehdotus ja muu valmisteluaineisto on nähtävillä osoitteessa: www.lapua.fi /meneillaan-olevat-kaavat

Lausuntoa pyydetään 26.2.2025 mennessä.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunnalla ei ole huomauttamista asemakaavan muutosehdotuksesta.

## Päätös

Sivistyslautakunta hyväksyi sivistys- ja hyvinvointijohtajan ehdotuksen.

<!-- image -->

<!-- image -->

## § 29

## Toimintakertomus 2024 / sivistyslautakunta

LAPDno-2024-152

Valmistelija / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi Tiina Lassila, Hallintosihteeri, tiina.lassila@lapua.fi

1 Toimintakertomus sivistyslautakunta 2024

Toimintakertomus laaditaan kuntalain mukaisesti osana tilinpäätöstä. Toimintakertomuksessa on esitetty selvitys valtuuston asettamien taloudellisten ja toiminnallisten tavoitteiden toteutumisesta.

Toimintakertomus on laadittu talouspäällikön antamien ohjeiden mukaan. Toimintakertomuksessa on myös selvitetty miten sisäinen valvonta ja siihen liittyvät riskit on huomioitu.

Sivistyslautakunnan toimintakertomus liitteenä.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta kuulee sivistys- ja hyvinvointijohtajaa ja vastuualueiden esimiehiä asiassa ja hyväksyy liitteen mukaisesti sivistyslautakunnan toiminnan toteutumisen vuodelta 2024.

## Päätös

Sivistys- ja hyvinvointijohtaja esitti korjatun päätösehdotuksen, jonka mukaan:

Sivistyslautakunta:

- 1) kuulee sivistys- ja hyvinvointijohtajaa ja vastuualueiden esimiehiä asiassa ja hyväksyy liitteen mukaisesti sivistyslautakunnan toiminnan toteutumisen vuodelta 2024
- 2) esittää kaupunginhallitukselle ja edelleen kaupunginvaltuustolle, että se hyväksyy liitteen mukaisesti sivistyslautakunnan toiminnan toteutumisen vuodelta 2024

Sivistyslautakunta hyväksyi sivistys- ja hyvinvointijohtajan korjatun päätösehdotuksen.

## Liitteet

<!-- image -->

<!-- image -->

## § 30

## Talousarvion toteutuminen 1.-31.1.2025 / sivistyslautakunta (kuukausiraportti)

LAPDno-2025-30

Valmistelija / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi Tiina Lassila, Hallintosihteeri, tiina.lassila@lapua.fi

1 Ta 25 / sivistyslautakunta / käyttötalouden toteuma 1.-31.1.2025

2 Ta 25 / sivistyslautakunta / investoinnit 1.-31.1.2025

3 Ta 25 / sivistyslautakunta / käyttötalouden toteuma toimialoittain 1.-31.1.2025

Sivistyslautakunnan alaisten toimialojen talouden toteuma ajalta 1.-31.1.2025:

## KÄYTTÖTALOUS:

|                | TP 2024     | Tot. 01/2024   | Tot-%TA   | 2025        | Tot. 01/2025   | Tot-%   |
|----------------|-------------|----------------|-----------|-------------|----------------|---------|
| Toimintatuotot | 1.086.860   | 45.966         | 4,2       | 1.256.478   | 34.185         | 2,7     |
| Toimintakulut  | -28.831.982 | -2.339.924     | 8,1       | -23.895.053 | -2.015.550     | 8,4     |
| Toimintakate   | -27.745.122 | -2.293.958     | 8,3       | -22.638.575 | -1.981.365     | 8,8     |

## INVESTOINNIT:

|           |   TA 2025 |   TOT 01/2025 |   Tot-% |
|-----------|-----------|---------------|---------|
| Alakoulut |       -20 |             0 |       0 |
| Yläkoulu  |       -10 |             0 |       0 |

Tarkemmat erittelyt liitteinä.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta merkitsee sivistyslautakunnan alaisten toimialojen talouden toteuman ajalta 1.-31.1.2025 tiedokseen.

## Päätös

Sivistyslautakunta hyväksyi sivistys- ja hyvinvointijohtajan ehdotuksen.

## Liitteet

<!-- image -->

<!-- image -->

## § 31

## Viranhaltijapäätökset / sivistys- ja hyvinvointijohtaja

Valmistelija / lisätiedot:

Tiina Lassila, Hallintosihteeri, tiina.lassila@lapua.fi

Lapuan kaupungin hallintosäännön 5 luvun 31 § 2 momentin mukaan lautakunnan alaisen toimielimen tai viranhaltijan on ilmoitettava lautakunnalle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista lautakunta on ilmoittanut, ettei se käytä otto-oikeuttaan.

Sivistyslautakunnan tiedoksi ilmoitetaan mahdollista lautakunnan otto-oikeuden käyttöä varten seuraavat sivistys- ja hyvinvointijohtajan viranhaltijapäätökset:

5.2.2025 § 1 Irtisanoutuminen erityisopettajan virasta

10.2.2025 § 2 Opetuspäällikön valinnan vahvistaminen

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunnan puheenjohtaja esittää ettei sivistyslautakunta käytä otto-oikeutta edellä mainittujen viranhaltijapäätösten osalta.

## Päätös

Sivistyslautakunta päätti olla käyttämättä otto-oikeutta edellä mainittujen viranhaltijapäätösten osalta ja merkitsi tehdyt päätökset tiedokseen.

<!-- image -->

<!-- image -->

## § 32 Ilmoitusasiat

OAJ Lapuan paikallisosasto kutsuu sivistyslautakunnan keskustelutilaisuuteen Cafe Patruunaan 28.4. klo 16.00.

<!-- image -->

<!-- image -->

## § 33

## Muut asiat

<!-- image -->

Opetuspäällikkö esitteli lautakunnalle 1.8.2025 voimaantulevaa tuen kokonaisuudistusta esi- ja perusopetuksessa.

<!-- image -->

## § 34 Seuraava kokous

Sivistyslautakunnan seuraava kokous pidetään 25.3.2025 Hellanmaan koululla.

Pöytäkirja

19.02.2025

<!-- image -->

## Lapuan kaupunki

Sivistyslautakunta

## Muutoksenhakukielto

§22, §23, §24, §25, §26, §27, §28, §29, §30, §31, §32, §33, §34

## Muutoksenhakukielto

Kuntalain 136 §:n mukaan tästä päätöksestä ei saa tehdä oikaisuvaatimusta eikä kunnallisvalitusta, koska päätös koskee vain valmistelua tai täytäntöönpanoa.

<!-- image -->