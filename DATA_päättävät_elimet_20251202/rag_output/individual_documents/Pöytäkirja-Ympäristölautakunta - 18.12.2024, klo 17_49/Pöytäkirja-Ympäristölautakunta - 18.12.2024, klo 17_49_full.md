<!-- image -->

Lapuan kaupunki

Ympäristölautakunta

| Aika             | 18.12.2024, klo 17:49 - 19:07                                                                                                                                                                  |
|------------------|------------------------------------------------------------------------------------------------------------------------------------------------------------------------------------------------|
| Paikka           | Ravintola Kerkkä, Simpsiö                                                                                                                                                                      |
| Käsitellyt asiat | Käsitellyt asiat                                                                                                                                                                               |
| § 57             | Kokouksen laillisuus ja päätösvaltaisuus                                                                                                                                                       |
| § 58             | Pöytäkirjan tarkastus                                                                                                                                                                          |
| § 59             | TiMaRa-hanke / Avustushakemus ympäristöministeriölle RYHTI-toimenpiteisiin                                                                                                                     |
| § 60             | Kestävät kunnat -hanke / ilmastostrategia / ilmastoyhteistyö                                                                                                                                   |
| § 61             | Ympäristölautakunnan kokoukset keväällä 2025                                                                                                                                                   |
| § 62             | Talousarvion toteutuminen 1.1. - 30.11.2024 / ympäristölautakunta                                                                                                                              |
| § 63             | Rakennustarkastajien myöntämät luvat 26.10. - 12.12.2024                                                                                                                                       |
| § 64             | Laskujen hyväksymisoikeudet 2025 / ympäristö- ja rakennusvalvontapalvelut                                                                                                                      |
| § 65             | Rakennusvalvontataksan tarkistus 2025                                                                                                                                                          |
| § 66             | Lapuan kaupungin ympäristönsuojeluviranomaisen taksa 2025                                                                                                                                      |
| § 67             | Maa-ainesten lupahakemuksen ja ottamissuunnitelman tarkastamisesta ja ottamistoiminnan valvonnasta suoritettavat maksut 2025                                                                   |
| § 68             | Huonokuntoinen rakennus / Aittoomäentie 2 / Uhkasakon asettaminen / kuuleminen / uhkasakon tuomitseminen ja kuuleminen uuden uhkasakon asettamiseksi                                           |
| § 69             | Ympäristönsuojelulain mukainen suunnitelmallinen valvonta 2024                                                                                                                                 |
| § 70             | Vesilain mukainen asia / Hakemus kuivatus-/hulevesien aiheuttamien ongelmien korjaamiseksi / Koivulantie 89 / Valitus / Lausunto Vaasan hallinto- oikeudelle / Vaasan hallinto-oikeuden päätös |
| Lisäpykälät      | Lisäpykälät                                                                                                                                                                                    |
| § 71             | Vesilain mukainen asia / Lapuanjoen ylittävän Lankilantien sillan uusiminen                                                                                                                    |

<!-- image -->

Lapuan kaupunki Pöytäkirja 6/2024 2 ( 41) Ympäristölautakunta 18.12.2024

Saapuvilla olleet jäsenet Juha Kattelus, puheenjohtaja Markku Keskikallio, 1. varapuheenjohtaja Vappu Kangas Kati Lahnalampi Sini Syrjälä Ulla Tiitu Esko Yli-Karhu Arto Ylitalo Lasse Kantokoski, varajäsen

Muut saapuvilla olleet

Tuula Vuori, Hallintosihteeri, sihteeri Mirva Korpi, Tekninen johtaja, esittelijä Jarkko Panu, Rakennustarkastaja Emilia Rinne, Ympäristöinsinööri vs.

Poissa

Pekka Hella, Kaupunginhallituksen edustaja Juha-Matti Näykki

Allekirjoitukset

Juha Kattelus Puheenjohtaja Tuula Vuori Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 19.12.2024 klo 14:07. Allekirjoituksen oikeellisuuden voi todentaa kirjaamosta.

Pöytäkirjan tarkastus Pöytäkirja on tarkastettu ja hyväksytty

20.12.2024 20.12.2024

Markku Keskikallio Sini Syrjälä

Pöytäkirjan nähtävänäolo Lapuan kaupungin verkkosivuilla 7.1.2025

<!-- image -->

| Lapuan kaupunki Ympäristölautakunta   | Pöytäkirja 18.12.2024   | 6/2024   | 3 ( 41)   |
|---------------------------------------|-------------------------|----------|-----------|

Tuula Vuori, hallintosihteeri

<!-- image -->

## § 57

## Kokouksen laillisuus ja päätösvaltaisuus

Lapuan kaupungin hallintosäännön 16. luvun 119 §:n mukaan toimielin pitää kokouksensa päättämänään aikana ja paikassa.  Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten.  Tällöin puheenjohtaja määrää kokousajan.

Puheenjohtaja voi perua kokouksen.

Hallintosäännön 16. luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kuntalain 103 §:n 2 momentin mukaan lautakunta on päätösvaltainen, kun enemmän kuin puolet sen jäsenistä on läsnä.

## Ehdotus

Esittelijä: Mirva Korpi, Tekninen johtaja

Kokous todetaan lailliseksi ja päätösvaltaiseksi.

## Päätös

Lautakunta totesi kokouksen lailliseksi ja päätösvaltaiseksi.

Lapuan kaupunki Ympäristölautakunta

Lapuan kaupunki Ympäristölautakunta

<!-- image -->

## § 58 Pöytäkirjan tarkastus

Lapuan kaupungin hallintosäännön 16. luvun 140 §:n 3 momentin mukaan pöytäkirja tarkastetaan toimielimen päättämällä tavalla.

## Ehdotus

Esittelijä: Mirva Korpi, Tekninen johtaja

Ympäristölautakunta valitsee kokouksen pöytäkirjantarkastajat.

## Päätös

Lautakunta valitsi tämän kokouksen pöytäkirjantarkastajiksi Markku Keskikallion ja Sini Syrjälän.

<!-- image -->

## § 59

## TiMaRa-hanke / Avustushakemus ympäristöministeriölle RYHTI-toimenpiteisiin

LAPDno-2024-879

Valmistelija / lisätiedot: Lea Hämäläinen lea.hamalainen@lapua.fi Projektikoordinaattori

Ympäristöministeriöillä on ollut haettavana valtionavustusta kunnille ja maakuntien liitoille sellaisten välttämättömien muutosten toteuttamiseen, jotka mahdollistavat rakennetun ympäristön tietojärjestelmän käyttöönoton ja perustuvat 1.1.2024 voimaan tulleen rakennetun ympäristön tietojärjestelmälaista (431/2023), 1.1.2025 voimaan tulevasta rakentamislasta (751/2023) ja alueidenkäyttölaista (132/1999, nykyiseltä nimeltään maankäyttö- ja rakennuslaki) aiheutuviin välttämättömiin toimenpiteisiin. Avustushaku on ollut auki 18.10. - 27.11.2024 välisen ajan ja avustus on käytettävissä 30.9.2026 asti. Kyseessä oleva haku on ollut nimeltään "Kuntien ja maakuntien liittojen rakennetun ympäristön tiedonhallinnan uudistaminen 3. hakukierros".  Avustusta sai hakea vain useamman kunnan (vähintään 3 kuntaa) tai maakuntien liittojen yhteishankkeisiin, jossa kaikki avustuksen saajat ovat kuntia tai maakuntien liittoja. Toimenpiteet voivat kohdistua teknisen kyvykkyyden luomiseen sekä toimintamallien ja osaamisen päivittämiseen. Toimenpiteiden yhteydessä kunta tai maakunnan liitto on voinut hakea myös avustusta voimassaolevien kaavaaineistojen tietomallimuunnoksiin ja toimittamiseen Ryhti-järjestelmään (Ryhti = rakennetun ympäriston tietojärjestelmä).

Lapuan, Alavuden, Kauhajoen ja Ähtärin kaupungit sekä Kuortaneen kunta valmistelivat yhdessä avustushakemuksen hakuun. Valmistelussa Lapuan kaupunki sai koordinoijan ja päähakija roolin. Hankeessa tehdään kuntakohtaiset muutossuunnitelmat aluekäyttöön ja rakennusvalvontaan kohdistuvista lain aiheuttamista muutoksista. Tarkastelussa on näiden osa-alueiden tietojärjestelmet, henkilöstön osaaminen ja kuntien toimintamallit. Muutossuunnitelmaa lähdetään myös toteuttamaan hankkeen aikana. Lisäksi tehdään työtä olemassa olevien kaavojen ja rakennustietotokantojen tietojen päivittämiseen. Hankkeella tuetaan lakimuutosten vaatimia toimenpiteitä. Hanke ei kata kaikkia muutoskustannuksia, mutta nopeuttaa toteutustahtia. Hankkeen kokonaisbudjetiksi tuli 220.000 €. Kullekin kunnalle budjetointiin 40.000 €. Lisäksi Lapuan kaupunki varasi 20.000 € hankkeen koordinointiin ja viestintään.

Hakemus jätettiin määräpäivään mennessä. Ympäristöministeriö on ilmoittanut tekevänsä päätökset avustukseen liiittyen vuoden 2024 aikana. Jos hankkeemme TiMaRa ( kennetun ympäristön etojärjestelmän käyttöönotto ja tieto Ra ti ma llikaavoitukseen siirtyminen Alavuden, Lapuan, Kuortaneen, Kauhajoen ja Ähtärin kunnissa) hyväksytään, lähtee hanketyö käytiin 1.2.2025 ja päättyy 30.9.2026.

Lapuan kaupunki Ympäristölautakunta

<!-- image -->

## Lapuan kaupunki

Ympäristölautakunta

## Ehdotus

Esittelijä: Mirva Korpi, Tekninen johtaja

Ympäristölautakunta merkitsee hankehakemuksen tiedokseen.

## Päätös

Projektikoordinaattori Lea Hämäläinen esitteli hankesuunnitelmaa sekä hankehakemusta.

Lautakunta hyväksyi ehdotuksen.

Pöytäkirja

18.12.2024

6/2024

7 ( 41)

<!-- image -->

## Lapuan kaupunki Ympäristölautakunta

Kaupunginvaltuusto, § 27,13.12.2021 Ympäristölautakunta, § 67,14.12.2022 Kaupunginhallitus, § 318,23.10.2023 Ympäristölautakunta, § 60, 18.12.2024

§ 60

Kestävät kunnat -hanke / ilmastostrategia / ilmastoyhteistyö

LAPDno-2021-9

## Kaupunginvaltuusto, 13.12.2021, § 27

Liitteet

1 Alavuden, Kauhavan, Kuortaneen, Kurikan ja Lapuan ilmastostrategia 2030 -luonnos

Ilmastostrategia 2030 liitteenä.

Lapuan kaupunginhallituksen 7.12.2021 hyväksymä Lapuan kaupungin Kestävän kehityksen ohjelma 2021 - 2030 oheismateriaalina.

## Ehdotus

## Päätös

Ympäristöinsinööri Mirva Korpi alusti asiaa, jonka jälkeen kaupunginvaltuusto hyväksyi kaupunginhallituksen ehdotuksen.

Puheenvuoroja pitivät valtuutetut Hanna-Maria Kortesoja, Ismo Jäätteenmäki, Pekka Hella, Kai Pöntinen, Kari Laine, Riitta Kangasluoma ja Hannu Saarela.

## Ympäristölautakunta, 14.12.2022, § 67

Valmistelijat / lisätiedot:

Mirva Korpi mirva.korpi@lapua.fi Tekninen johtaja

Lapuan kaupunki on koordinoinut Alavuden, Kauhava, Kuortaneen, Kurikan ja Lapuan yhteistä ilmastoyhteistyötä vuonna 2022. Yhteistoimintaa jatketaan vuonna 2023. Ilmastoyhteistyöhön varatut rahat sisältyvät kaupunginhallituksen budjettiin, joten yhteistyösopimus vuodelle 2023 huolehditaan kaupungin hallinnon toimesta.

Esitellään vuoden 2022 toiminta ja toimintasuunnitelma vuodelle 2023.

## Ehdotus

Lapuan kaupunki

<!-- image -->

Ympäristölautakunta

Esittelijä: Mirva Korpi, Tekninen johtaja

Ympäristölautakunta merkitsee vuoden 2022 toiminnan ja vuodelle 2023 tehdyn toimintasuunnitelman tiedokseen.

## Päätös

Lautakunta hyväksyi ehdotuksen.

## Kaupunginhallitus, 23.10.2023, § 318

Valmistelijat / lisätiedot: Satu Kankare satu.kankare@lapua.fi Kaupunginjohtaja

Lapuan kaupunki on koordinoinut alueellista ilmastoyhteistyötä vuodesta 2010 lähtien. Tällä hetkellä toiminnassa ovat mukana Alavus, Kauhava, Kuortane, Kurikka ja Lapua. Kuntakohtaiset rahoitusosuudet ovat määräytyneet kuntien asukasluvun perusteella ja nykyisin toiminnassa olevat kunnat ovat sitoutuneet toimintaan vuoden 2025 loppuun saakka. Vuotuiset kuntakohtaiset rahoitusosuudet ovat tällä hetkellä seuraavat: Alavus 10.697 euroa, Kauhava 14.857 euroa, Kuortane 3.311 euroa, Kurikka 19.422 euroa ja Lapua 13.375 euroa.

Lapuan kaupunki on ostanut kehittämispalveluja Thermopolis Oy:ltä 31.8.2023 asti. Yhteistyösopimuksen mukaisesti Thermopolis Oy on vastannut toiminnassa mukana olevien kuntien ilmastotyön kehittämisestä yhteisen toimintasuunnitelman mukaisesti. Thermopolis Oy on nimennyt projektiin projektipäällikön, vastannut toiminnan kirjanpidosta ja raportoinnista Lapuan kaupungille, vastannut toimintaa varten perustettujen koordinointiryhmien, kuntajohtajien ilmastofoorumin ja ylikunnallisen tekniikka ryhmän toiminnasta, vastannut kokousten esityslistojen ja pöytäkirjojen laadinnasta ja arkistoinnista, vastannut toiminnan viestintämateriaalin laadinnasta ja tilaamisesta sekä vastannut toiminnan nettisivujen www. kestavatkunnat.fi ja somekanavien ylläpidosta sekä tiedottamisesta. Thermopolis Oy:n nimeämä projektipäällikkö on siirtynyt elokuun 2023 lopulla muihin tehtäviin, eikä uutta projektipäällikköä ole onnistuttu rekrytoimaan.

Lapuan kaupunki tulee käynnistämään rekrytoinnin ilmastoyhteistyön hankkeen vetäjän palkkaamiseksi määräajaksi vuoden 2025 loppuun. Lapuan kaupunki huomioi vuoden 2023 kuntien laskutuksessa 33 %:n alennuksen (20.348 euroa), koska projektilla ei ole toteutusresurssia 1.9. - 31.12.2023 välisenä aikana.

## Ehdotus

Esittelijä: Satu Kankare, Kaupunginjohtaja

<!-- image -->

## Lapuan kaupunki Ympäristölautakunta

## Kaupunginjohtajan ehdotus:

Kaupunginhallitus päättää hyväksyä Kestävät kunnat -ilmastoyhteistyön vuoden 2023 osalta 33 %:n hyvityksen vuoden 2023 kuntalaskutuksiin.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

## Ympäristölautakunta, 18.12.2024, § 60

Valmistelija / lisätiedot: Lea Hämäläinen lea.hamalainen@lapua.fi Projektikoordinaattori

Lapuan kaupunki on koordinoinut Alavuden, Kauhavan, Kuortaneen, Kurikan ja Lapuan yhteistä ilmastoyhteistyötä vuonna 2024. Yhteistoimintaa jatketaan vuonna 2025. Kestävät työn projektikoordinaattori on ollut suoraan kaupungin palveluksessa 2024 vuoden alusta.

Esitellään vuoden 2024 toiminta ja toimintasuunnitelma vuodelle 2025.

## Ehdotus

Esittelijä: Mirva Korpi, Tekninen johtaja

Ympäristölautakunta merkitsee vuoden 2024 toiminnan ja vuodelle 2025 tehdyn toimintasuunnitelman tiedokseen.

## Päätös

Projektikoordinaattori Lea Hämäläinen esitteli kuntien välistä ilmastoyhteistyötä.

Lautakunta hyväksyi ehdotuksen.

<!-- image -->

## § 61

## Ympäristölautakunnan kokoukset keväällä 2025

LAPDno-2021-347

Valmistelija / lisätiedot: Tuula Vuori tuula.vuori@lapua.fi Hallintosihteeri

## Hallintosääntö:

Luku 16

## 119 § Kokousaika ja -paikka

Toimielin pitää kokouksensa päättämänään aikana ja paikassa.

Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

Puheenjohtaja voi peruuttaa kokouksen.

## 120 § Kokouskutsu

Kokouskutsun antaa puheenjohtaja tai hänen estyneenä ollessaan varapuheenjohtaja. Kokouskutsussa on ilmoitettava kokouksen aika ja paikka sekä siinä käsiteltävät asiat (asialista). Kokouskutsussa on mainittava, mitä toimielimen päätöksentekotapaa noudatetaan kunkin asian kohdalla. Jos asia käsitellään sähköisessä päätöksentekomenettelyssä, tulee kutsussa ilmaista, mihin mennessä asia on käsiteltävä sähköisesti. Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä. Kokouskutsu lähetetään jäsenille ja muille, joilla on läsnäolooikeus tai -velvollisuus, toimielimen päättämällä tavalla.

## 121 § Sähköinen kokouskutsu

Kokouskutsu, esityslista, liitteet ja oheismateriaali voidaan lähettää sähköisesti. Tällöin toimielin vastaa siitä, että tähän tarvittavat tekniset laitteet, järjestelmät ja tietoliikenneyhteydet ovat käytettävissä. Verkossa julkaistavalta esityslistalta voidaan poistaa yksittäisiä kokousasioita, joihin ei liity erityistä tiedottamisintressiä tai mikäli erityisestä syystä asian valmistelua ei julkisteta ennen päätöksentekoa. Esityslistan liitteitä julkaistaan verkossa harkinnan mukaan ottaen huomioon kaupungin asukkaiden tiedonsaanti-intressit.

## 122 § Esityslistan julkaiseminen yleisessä tietoverkossa

Esityslistat julkaistaan kaupungin verkkosivuilla. Ennen julkaisemista esityslistalta poistetaan henkilötiedot, joihin ei liity tiedottamisintressiä sekä salassa pidettävät tiedot.

## Lapuan kaupunki

Ympäristölautakunta

<!-- image -->

<!-- image -->

## 123 § Jatkokokous

Jos kaikkia kokouskutsussa mainittuja asioita ei saada kokouksessa käsiteltyä, asiat voidaan siirtää jatkokokoukseen, johon ei tarvitse antaa eri kutsua. Kokouksesta poissa olleille lähetetään sähköinen viesti jatkokokouksen ajasta ja paikasta sekä jatkokokouksen päätöksentekotavasta.

## 124 § Varajäsenen kutsuminen

Toimielimen jäsenen on kutsuttava varajäsen sijaansa, mikäli hän ei pääse kokoukseen. Kun jäsen on esteellinen jossakin kokousasiassa tai esteen vuoksi ei voi osallistua jonkin asian käsittelyyn, hän voi kutsua varajäsenen yksittäisen asian käsittelyyn. Myös puheenjohtaja, esittelijä tai toimielimen sihteeri voi toimittaa kutsun varajäsenelle.

## 125 § Läsnäolo toimielimen kokouksessa

Kaupungin eri toimielinten kokouksissa on jäsenten ja esittelijän lisäksi läsnäolo- ja puheoikeus kaupunginhallituksen kokouksessa valtuuston puheenjohtajalla ja varapuheenjohtajilla (Kuntalaki 18.2 §) muun toimielimen kokouksessa kaupunginhallituksen ja kaupunginvaltuuston puheenjohtajalla sekä kaupunginjohtajalla, ei kuitenkaan tarkastuslautakunnan eikä valtuuston tilapäisen valiokaupungin kokouksessa. Muiden kuin edellä mainittujen henkilöiden läsnäolosta ja puheoikeudesta päättää asianomainen toimielin. Toimielin voi päättää asiantuntijan kuulemisesta yksittäisessä asiassa. Asiantuntijan on poistuttava kokouksesta ennen päätöksentekoa. Nuorisovaltuuston vaaleilla keskuudestaan valitsemalle yli 15vuotiaalle edustajalle myönnetään läsnäolo- ja puheoikeus muissa toimielimissä, ei kuitenkaan tarkastuslautakunnan eikä valtuuston tilapäisen valokunnan kokouksessa.

## 126 § Kaupunginhallituksen edustaja muissa toimielimissä

Kaupunginhallitus voi määrätä muihin toimielimiin edustajansa, jolla on läsnäolo- ja puheoikeus toimielimen kokouksessa. Kaupunginhallitus ei voi määrätä edustajaansa tarkastuslautakuntaan eikä valtuuston tilapäiseen valiokuntaan, eikä vaalilaissa säädettyihin vaalitoimielimiin.

## 127 § Kokouksen julkisuus

Kokouksen julkisuudesta säädetään kuntalain 101 §:ssä. Jos toimielin päättää pitää julkisen sähköisen kokouksen, yleisölle on järjestettävä mahdollisuus seurata kokousta internetin kautta sekä kokouskutsussa mainitussa tilassa.

Suljetussa kokouksessa käydyt keskustelut ovat luottamuksellisia.

## Ehdotus

Esittelijä: Mirva Korpi, Tekninen johtaja

Lautakunta päättää, että ympäristölautakunnan kokoukset keväällä 2025 pidetään 12.2., 15.4. ja 10.6.

## Päätös

<!-- image -->

| Pöytäkirja   | 6/2024   | 13 ( 41)   |
|--------------|----------|------------|

Lautakunta hyväksyi ehdotuksen.

<!-- image -->

## § 62

## Talousarvion toteutuminen 1.1. - 30.11.2024 / ympäristölautakunta

LAPDno-2023-596

Lapuan kaupungin vuoden 2024 talousarvion täytäntöönpano-ohjeiden mukaan toimielinten tulee seurata määrärahojen käyttöä ja raportoida tilanteesta kuukausittain.

Käyttötalouden toteutumisvertailu 30.11.2024

|              |   Talousarvio 2024 |   Toteutuma 30.11.2024 | Tot-%   |
|--------------|--------------------|------------------------|---------|
| Menot        |            -391.65 |               -327.313 | 83,6    |
| Tulot        |             184.6  |                207.766 | 112,5   |
| Toimintakate |            -207.05 |               -114.817 | 55,5    |

Ympäristölautakunnan talousarvion toteutumassa ei ole tässä vaiheessa olennaisia poikkeamia budjetoituun.

## Ehdotus

Esittelijä: Mirva Korpi, Tekninen johtaja

Ympäristölautakunta merkitsee määrärahojen toteuman 1.1. - 30.11.2024 tiedokseen.

## Päätös

Lautakunta hyväksyi ehdotuksen.

Lapuan kaupunki Ympäristölautakunta

<!-- image -->

<!-- image -->

## § 63

## Rakennustarkastajien myöntämät luvat 26.10. - 12.12.2024

LAPDno-2021-163

Valmistelija / lisätiedot: Tuula Vuori tuula.vuori@lapua.fi

Hallintosihteeri

Rakennustarkastajat ovat myöntäneet liitteenä olevat rakennus-, toimenpide- sekä purkamisluvat.

## Ehdotus

Esittelijä: Mirva Korpi, Tekninen johtaja

Ympäristölautakunta merkitsee myönnetyt luvat tiedokseen.

## Päätös

Lautakunta hyväksyi ehdotuksen.

## Lapuan kaupunki

Ympäristölautakunta

<!-- image -->

## § 64

## Laskujen hyväksymisoikeudet 2025 / ympäristö- ja rakennusvalvontapalvelut

LAPDno-2021-348

Valmistelija / lisätiedot: Tuula Vuori tuula.vuori@lapua.fi

Hallintosihteeri

"Sisäinen valvonta ja riskienhallinta osana toimintaprosesseja"  -ohjeen kohdan "Kirjanpito ja maksuliikenne, b) ostolaskujen käsittely ja maksuliikenne"  mukaisesti kaupunginhallituksen ja lautakuntien tulee vähintään kerran vuodessa määrätä ne henkilöt, joilla on oikeus hyväksyä tositteet. Tällöin tulee myös selvästi määritellä, minkä kustannuspaikan / tulosyksikön laskuja henkilö voi hyväksyä.

Hyväksymisoikeutta ei ole omia kuluja koskeviin laskuihin (esim. koulutuskulut, puhelinlaskut), vaan nämä laskut hyväksyy esimies.

## Ehdotus

Esittelijä: Mirva Korpi, Tekninen johtaja

Lautakunta vahvistaa laskujen hyväksyjät vuodeksi 2025 seuraavasti:

Hyväksymisoikeus koskee myös tehtävien sijaisuuksia hoitavia viran- ja toimenhaltijoita.

## Käyttötalousosa

| 15100 Hallinto          | tekninen johtaja, varalla rakennustarkastaja   |
|-------------------------|------------------------------------------------|
| 15110 Rakennusvalvonta  | tekninen johtaja, varalla rakennustarkastaja   |
| 15120 Ympäristönsuojelu | tekninen johtaja, varalla ympäristöinsinööri   |

Omia kuluja koskevat laskut (esim. koulutuskulut, puhelinlaskut) hyväksyy esimies.

Lautakunnan kokouspalkkiot:  hallintosihteeri.

## Päätös

Lautakunta hyväksyi ehdotuksen.

## Lapuan kaupunki Ympäristölautakunta

<!-- image -->

<!-- image -->

## § 65

## Rakennusvalvontataksan tarkistus 2025

LAPDno-2022-561

Valmistelija / lisätiedot: Jarkko Panu jarkko.panu@lapua.fi Rakennustarkastaja

## Oheismateriaali

1 Rakennusvalvontataksa 2025

Uusi rakentamislaki tulee voimaan 1.1.2025 ja korvaa aikaisemman maankäyttö- ja rakennuslain rakennusvalvontaa koskevien märäysten osalta.

Rakentamislain 79 §:n mukaan luvan hakija tai toimenpiteen suorittaja on velvollinen suorittamaan tarkastus- ja valvontatehtävistä sekä muista viranomaistehtävistä kunnalle maksun, jonka perusteet määrätään kunnan hyväksymässä taksassa.

Kuntaliiton suosituksen mukaan kuntien talouden kannalta rakennusvalvonnan toimintamenot suositellaan katettavaksi kokonaan rakentajilta perittävillä maksuilla.

Ympäristölautakunnan talousarvioesityksessä 2025 rakennusvalvonnan tuloiksi on arvioitu 188.512 euroa ja menoiksi -394.023 euroa.

Rakennuslupamaksuihin on esitetty keskimäärin 4 %:n korotus kattamaan rakennusvalvontatoiminnasta aiheutuvia kustannuksia. Lisäksi taksaan on tehty muutokset rakentamislain edellyttämien muutosten johdosta.

Lapuan hallintosäännön 28 §:n mukaan lautakunta päättää perittävistä maksuista ja taksoista sekä myönnettävistä avustuksista.

## Ehdotus

Esittelijä: Mirva Korpi, Tekninen johtaja

Ympäristölautakunta hyväksyy liitteenä olevan rakennusvalvontataksan.

Taksa tulee voimaan mahdollisesta muutoksenhausta huolimatta 1.1.2025.

Kokouksessa tehtiin muutosehdotus taksan kohtiin 2.2., 2.8. sekä 6.1.

## Päätös

Lautakunta hyväksyi taksan ja muutosehdotuksen.

<!-- image -->

## § 66

## Lapuan kaupungin ympäristönsuojeluviranomaisen taksa 2025

LAPDno-2021-375

Valmistelija / lisätiedot: Emilia Rinne emilia.rinne@lapua.fi Ympäristöinsinööri vs.

## Ympäristönsuojelulaki

Ympäristönsuojelulain (527/2014) 205 §:n mukaan kunnan ympäristönsuojeluviranomainen voi periä maksun:

- 1) ympäristönsuojelulain mukaisen luvan, ilmoituksen tai muun asian käsittelystä
- 2) laatimaansa valvontaohjelmaan perustuvista luvanvaraisen ja rekisteröitävän toiminnan määräaikaistarkistuksista ja niiden muusta ohjelmaan perustuvasta säännöllisestä valvonnasta
- 3) 169 §:n mukaisista tarkastuksista, jotka johtavat kehotuksen, määräyksen tai kiellon antamiseen sekä niistä toimenpiteistä jotka ovat tarpeen määräyksen, kehotuksen tai kiellon noudattamisen valvomiseksi.
- 4) tarkastuksista, jotka ovat tarpeen 175 tai 176 §:ssä tarkoitetun kiellon tai määräyksen noudattamisen valvomiseksi taikka 181 §:ssä tarkoitetun toiminnan keskeyttämisen valvomiseksi.
- 5) valvontatoimista, jotka ovat tarpeen 136 §:n 2 momentissa tarkoitetun päätöksen noudattamisen varmistamiseksi silloin, kun toimivalta on siirretty kunnan ympäristönsuojeluviranomaiselle 138 §:ssä tarkoitetulla tavalla.

Ympäristönsuojelulain 47 a §:n mukaisten lupahakemusten käsittelystä ja valvonnasta kunnalle perittävistä maksusta säädetään maa-aineslain 23 §:ssä.

Kunnalle perittävä maksu voi vastata enintään suoritteen tuottamisesta kunnalle aiheutuvia kokonaiskustannuksia. Maksun perusteista määrätään tarkemmin kunnan hyväksymässä taksassa.

Maksua ei peritä viranomaisen eikä haittaa kärsivän asianosaisen aloitteesta vireillepannun asian käsittelystä, ellei 1 tai 2 momentista muuta johdu tai kysymys ole 89 §:ssä tarkoitetusta luvan tai ilmoituspäätöksen muuttamisesta, joka on tullut vireille viranomaisen hakemuksesta. Edellä 89 §:n mukaisesta luvan tai ilmoituspäätöksen muuttamisesta maksu peritään toiminnanharjoittajalta, vaikka asia on tullut vireille viranomaisen hakemuksesta.

Muiden kuin viranomaisen tai haittaa kärsivän asianosaisen vaatimuksesta vireillepannun asian käsittelystä saadaan periä vireillepanijalta maksu, jos vireillepanoa on pidettävä ilmeisen perusteettomana.

Julkisten saatavien suorasta ulosottokelpoisuudesta ilman ulosottoperustetta säädetään verojen ja maksujen täytäntöönpanosta annetussa laissa.

## Lapuan kaupunki Ympäristölautakunta

<!-- image -->

<!-- image -->

Ympäristönsuojelulain 206 §:n mukaan mikroyrityksiltä perittävien 205 §:n 2 ja 3 kohdassa tarkoitettujen maksujen on oltava kohtuulliset ottaen huomioon toiminnan laajuus ja luonne. Maksujen on oltava kohtuulliset myös, jos toiminnanharjoittajan asemassa on sellainen luonnollinen henkilö, joka ei harjoita taloudellista toimintaa.

## Jätelaki

Jätelain (646/2011) 144 §:n mukaan kunnan viranomainen voi periä maksun:

- 1) tämän lain mukaisen ilmoituksen tai muun asian käsittelystä
- 2) 124 §:ssä tarkoitetuista laitosten ja yritysten määräaikaistarkastuksista ja muista säännöllisistä valvontatoimista, jotka perustuvat 124 §:n 2 momentissa tarkoitettuihin suunnitelmiin
- 3) tarkastuksista ja muista valvontatoimista, jotka ovat tarpeen 75, 125 ja 126 §:ssä tarkoitetun kiellon tai määräyksen antamiseksi ja sen noudattamisen valvomiseksi.

Kunnalle perittävä maksu voi vastata enintään suoritteen tuottamisesta kunnalle aiheutuvia kokonaiskustannuksia. Maksun perusteista määrätään tarkemmin kunnan hyväksymässä taksassa.

Maksua ei peritä viranomaisen eikä haittaa kärsivän asianosaisen aloitteesta vireillepannun asian käsittelystä, ellei 1 tai 2 momentista muuta johdu.

Muiden kuin viranomaisen tai haittaa kärsivän asianosaisen vaatimuksesta vireillepannun asian käsittelystä saadaan periä maksu vireillepanijalta, jos vireillepanoa on pidettävä ilmeisen perusteettomana.

Jätelain 144 a §:n mukan luonnolliselta henkilöltä, joka ei harjoita taloudellista toimintaa sekä ympäristönsuojelulain 206 §:n 2 ja 3 momentissa tarkoitetulta mikroyritykseltä perittävien tämän lain 144 §:n 1 ja 2 momentissa tarkoitettujen maksujen on oltava kohtuulliset ottaen huomioon toiminnan laajuus ja luonne. Mikroyritykseltä perittäviin maksuihin sovelletaan lisäksi, mitä ympäristönsuojelulain 206 §:n 4 momentissa säädetään. Maksua ei peritä luonnolliselta henkilöltä, joka ei harjoita taloudellista toimintaa, hakemuksesta, joka koskee yksinomaan tämän lain mukaisen maksun kohtuullistamista.

## Vesilaki

Vesilain (587/2011) 18 luvun 12 §:n mukaan vesilain mukaisen asian käsittelystä lupaviranomaisessa ja valvontaviranomaisessa voidaan periä maksu. Maksua ei peritä viranomaisen eikä haittaa kärsivän asianosaisen aloitteesta vireillepannun asian käsittelystä. Muiden vaatimuksesta vireillepannun asian käsittelystä voidaan periä maksu, jos vireillepanoa on pidettävä ilmeisen perusteettomana. Kunnalle perittävän maksun suuruus määrätään kunnan hyväksymän taksan mukaisesti. Kunnan hyväksymän taksan perusteiden tulee noudattaa soveltuvin osin valtion maksuperustelakia.

Johtosäännön mukaan taksasta päättää ympäristölautakunta.

Taksoihin esitetään tehtäväksi 4 %:n korotukset.

<!-- image -->

## Lapuan kaupunki

Ympäristölautakunta

Esitys Lapuan kaupungin ympäristönsuojeluviranomaisen taksasta liitteenä.

## Ehdotus

Esittelijä: Mirva Korpi, Tekninen johtaja

Ympäristölautakunta hyväksyy Lapuan kaupungin ympäristönsuojeluviranomaisen taksan esityksen mukaisesti.

## Päätös

Lautakunta hyväksyi ehdotuksen.

<!-- image -->

## § 67

## Maa-ainesten lupahakemuksen ja ottamissuunnitelman tarkastamisesta ja ottamistoiminnan valvonnasta suoritettavat maksut 2025

LAPDno-2021-374

Valmistelija / lisätiedot:

Emilia Rinne emilia.rinne@lapua.fi Ympäristöinsinööri vs.

Maa-aineslain 23 §:n mukaan lupahakemuksen ja ottamissuunnitelman tarkastamisesta sekä ottamistoiminnan valvonnasta aiheutuvien kustannusten perimisestä on soveltuvin osin voimassa, mitä maankäyttö- ja rakennuslain 145 §:ssä säädetään rakennustyön valvonnasta kunnalle suoritettavasta maksusta.

Maa-ainesluvan ja ympäristöluvan yhteiskäsittelyyn liittyvästä lupahakemuksen tarkastamisesta ja yhteisen luvan valvonnasta aiheutuvien kustannusten perimiseen sovelletaan, mitä maankäyttö- ja rakennuslain 145 §:ssä säädetään rakennustyön valvonnasta kunnille suoritettavasta maksusta.

Maankäyttö- ja rakennuslain 145 §:n mukaan luvan hakija tai toimenpiteen suorittaja on velvollinen suorittamaan tarkastus- ja valvontatehtävistä sekä muista viranomaistehtävistä kunnalle maksun, jonka perusteet määrätään kunnan hyväksymässä taksassa.

Maa-ainestaksaan esitetään 4 %:n korotusta.

Hallintosäännön mukaan maa-ainestaksasta päättää ympäristölautakunta.

Esitys maa-ainesten ottamissuunnitelman tarkastamisesta ja ottamistoiminnan valvonnasta suoritettaviin maksuista liitteenä.

## Ehdotus

Esittelijä: Mirva Korpi, Tekninen johtaja

Ympäristölautakunta hyväksyy maa-ainesten ottamissuunnitelman tarkastamisesta ja ottamistoiminnan valvonnasta suoritettavat maksut esityksen mukaisesti.

## Päätös

Lautakunta hyväksyi ehdotuksen.

Lapuan kaupunki Ympäristölautakunta

<!-- image -->

<!-- image -->

## Lapuan kaupunki Ympäristölautakunta

Ympäristölautakunta, § 46,13.06.2023 Ympäristölautakunta, § 32,11.06.2024 Ympäristölautakunta, § 68, 18.12.2024

§ 68

Huonokuntoinen rakennus / Aittoomäentie 2 / Uhkasakon asettaminen / kuuleminen / uhkasakon tuomitseminen ja kuuleminen uuden uhkasakon asettamiseksi

LAPDno-2022-860

## Ympäristölautakunta, 13.06.2023, § 46

Valmistelijat / lisätiedot: Jarkko Panu jarkko.panu@lapua.fi Rakennustarkastaja

## Oheismateriaali

1 Valokuva talousrakennus 8.6.2023 2 Valokuva talo 8.6.2023

Kiinteistölle 408-402-3-56 on annettu ympäristölautakunnan suorittamassa kevätkatselmuksessa 13.05.2019 kehotus epäsiististä ulkovarastoinnista sekä asuinrakennuksen hajonneesta katosta. Kuuleminen on laitettu 13.09.2019.

Toimenpideilmoitus on hyväksytty 26.02.2020.  Kiinteistölle on lähetetty kuuleminen 07.10.2022. Kuulemiskirjettä ei ollut noudettu. Kuulemiskirje annettu tiedoksiantona haastemiehen kautta 13.12.2022.

Kiinteistön omistajalle on varattu tilaisuus antaa vastine mahdollisesta hallintopakkoon johtavasta asiasta Lapuan rakennusvalvontaan 14 vrk kuluessa tiedoksi saannista.

Asianosainen on ollut yhteydessä rakennusvalvontaan. Rakennuksille on haettu purkulupa, joka umpeutui 14.03.2023.

## Ehdotus

Esittelijä: Mirva Korpi, Tekninen johtaja

Ympäristölautakunta päättää velvoittaa kiinteistön 408-402-3-56 omistajan korjaamaan asuinrakennuksen seinä- ja kattorakenteet sekä ulkorakennuksen katto 3.000 €:n uhkasakon uhalla 6 kuukauden kuluessa tämän päätöksen lainvoimaiseksi tulemisesta.

Jos velvoitetta ei noudateta Lapuan kaupungin ympäristölautakunta voi uhkasakkolain 10 §:n nojalla tuomita uhkasakon maksettavaksi.

## Ilmoitusvelvollisuus:

Lapuan kaupungin ympäristölautakunta ilmoittaa tästä päätöksestä uhkasakkolain 19 §:n edellyttämällä tavalla Pohjanmaan maanmittauslaitokselle, jotta kiinteistöä 408-

<!-- image -->

Lapuan kaupunki

Ympäristölautakunta

402-3-56 koskevasta päävelvoitteesta ja sen tehosteeksi asetetusta uhkasakosta tehtäisiin merkintä kiinnityksistä pidettävään rekisteriin. Jos kiinteistö tai sitä koskeva käyttöoikeus luovutetaan, on tässä päätöksessä mainitusta velvoitteesta ja uhasta ilmoitettava luovutuksensaajalle. Luovutuksesta on lisäksi ilmoitettava Lapuan kaupungin ympäristölautakunnalle.

## Perustelut:

Maankäyttö- ja rakennuslain 166 §:n mukaan rakennus ympäristöineen on pidettävä sellaisessa kunnossa, että se jatkuvasti täyttää terveellisyyden, turvallisuuden ja käyttökelpoisuuden vaatimukset eikä aiheuta ympäristöhaittaa tai rumenna ympäristöä. Rakennus ja sen energiahuoltoon kuuluvat järjestelmät on pidettävä sellaisessa kunnossa, että ne rakennuksen rakennustapa huomioon ottaen täyttävät energiatehokkuudelle asetetut vaatimukset. Jos rakennuksen kunnossapitovelvollisuus laiminlyödään, kunnan rakennusvalvontaviranomainen voi määrätä rakennuksen korjattavaksi tai sen ympäristön siistittäväksi. Jos rakennuksesta on ilmeistä vaaraa turvallisuudelle, tulee rakennus määrätä purettavaksi tai kieltää sen käyttäminen. Lapuan kaupungin rakennusjärjestyksen 19.6.2020 12 §:n mukaan ympäristölautakunta suorittaa maankäyttö- ja rakennuslaissa tarkoitettua ympäristön hoidon valvontaa pitämällä tarvittaessa katselmuksia päättäminään ajankohtina. Maankäyttö- ja rakennuslain 182 §:n mukaan jos joku ryhtyy toimiin tämän lain tai sen nojalla annettujen säännösten tai määräysten vastaisesti taikka lyö laimin niihin perustuvan velvollisuutensa, kunnan rakennusvalvontaviranomainen, kunnan määräämä monijäseninen toimielin 13 a luvun mukaisissa asioissa tai Turvallisuus- ja kemikaalivirasto markkinavalvontaviranomaisena voi päätöksellään velvoittaa niskoittelijan määräajassa oikaisemaan sen, mitä on tehty tai lyöty laimin. Viranomaisen antamaa kieltoa tai määräystä voidaan tehostaa uhkasakolla tai uhalla, että tekemättä jätetty toimenpide teetetään laiminlyöjän kustannuksella. Uhlkasakkolain 6 §:n mukaan uhkasakko asetetaan määräämällä päävelvoite asianosaisen noudatettavaksi sakon uhalla. Kunkin päävelvoitteen tehosteeksi on asetettava eri uhkasakko. Uhkasakko asetetaan markkamäärältään kiinteänä tai siten, että sen suuruus määräytyy ajan kulumisen mukaan ( juokseva uhkasakko ). Asettamispäätöksestä on käytävä selvästi ilmi, mihin asianosainen on velvoitettu ja milloin, mihin mennessä tai mistä lähtien päävelvoitetta on noudatettava. Määräajan pituutta harkittaessa on otettava huomioon päävelvoitteen laatu ja laajuus, velvoitetun mahdollisuus noudattaa sitä sekä muut asiaan vaikuttavat seikat. Uhkasakkolain 22 §:n mukaan asianosaiselle on ennen uhkasakon asettamista ja tuomitsemista taikka teettämis- tai keskeyttämisuhan asettamista ja täytäntöön pantavaksi määräämistä koskevan asian ratkaisemista varattava tilaisuus selityksen antamiseen siten kuin hallintolain (434/2003) 34 §:ssä säädetään. Uhkasakkolain 18 §: n mukaan milloin uhkasakko, teettämisuhka tai keskeyttämisuhka on asetettu kiinteää tai irtainta omaisuutta koskevan päävelvoitteen tehosteeksi, velvoitetun on omaisuuden tai sen käyttöoikeuden luovuttaessaan ilmoitettava luovutuksensaajalle, minkälainen päävelvoite ja uhka sitä koskee. Velvoitetun on lisäksi ilmoitettava uhan

Lapuan kaupunki Ympäristölautakunta

<!-- image -->

asettaneelle viranomaiselle luovutuksensaajan nimi ja osoite. Uhkasakkolain 19 §:n mukaan uhan asettaneen viranomaisen on lähetettävä Maanmittauslaitokselle ilmoitus kiinteistöä koskevasta päävelvoitteesta ja sen tehosteeksi asetetusta uhasta merkinnän tekemiseksi kiinnityksistä pidettävään rekisteriin. Uhan asettaneen viranomaisen tai sen määräyksestä asianomaisen valvovan viranomaisen on lähetettävä vastaava ilmoitus asiaa koskevista myöhemmistä päätöksistä ja päävelvoitteen täyttämisestä.

## Päätös

Lautakunta hyväksyi esityksen.

## Ympäristölautakunta, 11.06.2024, § 32

Valmistelijat / lisätiedot: Jarkko Panu jarkko.panu@lapua.fi Rakennustarkastaja

Lapuan kaupungin ympäristölautakunta on velvoittanut 13.6.2023 § 46  antamallaan päätöksellä kiinteistön 408-402-3-56 omistajan korjaamaan asuinrakennuksen seinäja kattorakenteet sekä ulkorakennuksen katto 3.000 €:n uhkasakon uhalla 6 kuukauden kuluessa tämän päätöksen lainvoimaiseksi tulemisesta.  Jos velvoitetta ei noudateta, Lapuan kaupungin ympäristölautakunta voi uhkasakkolain 10 §:n nojalla tuomita uhkasakon maksettavaksi.

Ympäristölautakunnan päätös on saanut lainvoiman 28.7.2023 ja päätöksessä asetettu määräaika on päättynyt 28.1.2024.

## Ehdotus

Esittelijä: Mirva Korpi, Tekninen johtaja

Ympäristölautakunta varaa teille maankäyttö- ja rakennuslain 182 §:n ja uhkasakkolain 22 §:n mukaisesti tilaisuuden selityksen antamiseen velvoitteen laiminlyönnin johdosta ja mahdollisen uhkasakon tuomitsemisen sekä uuden uhkasakon asettamisen varalta. Selitys tulee toimittaa kirjallisesti 30 vuorokauden kuluessa selityspyynnön tiedoksisaannista Lapuan kaupungin ympäristölautakunnalle osoitteeseen Poutuntie 8, 62100 Lapua. Vastaamatta jättäminen ei estä asian ratkaisemista. Uhkasakkolain mukainen asia raukeaa, mikäli toimenpiteille haetaan maankäyttö- ja rakennuslain mukainen lupa kunnostamiseen tai purkamiseen.

## Päätös

Lautakunta hyväksyi esityksen.

Lapuan kaupunki

<!-- image -->

Ympäristölautakunta

## Ympäristölautakunta, 18.12.2024, § 68

Valmistelija / lisätiedot: Jarkko Panu jarkko.panu@lapua.fi Rakennustarkastaja

Kiinteistönomistajaa on ympäristölautakunnan päätöksellä 13.6.2023 § 46 velvoitettu korjaamaan kiinteistöllä 408-402-3-56 sijaitsevan asuinrakennuksen seinäja kattorakenteet sekä ulkorakennuksen katto 6 kuukauden kuluessa päätöksen lainvoimaiseksi tulemisesta. Päätös on saanut lainvoiman 28.7.2023 ja velvoitteen mukainen määräaika on päättynyt 28.1.2024. Tämän päävelvoitteen tehosteeksi on asetettu kiinteä uhkasakko 3000 €.

Kiinteistönomistaja ei ole ryhtynyt toimenpiteisiin asuinrakennuksen seinä- ja kattorakenteiden sekä ulkorakennuksen katon korjaamiseksi eikä toimenpiteille ole haettu lupaa kunnostamiseen tai purkamiseen.

Kiinteistönomistaja on vastaanottanut ympäristölautakunnan kuulemista koskevan päätöksen 26.6.2024. Ympäristölautakunnan päätöksen 11.6.2024 § 32 mukaan selitys tulee toimittaa kirjallisesti 30 vuorokauden kuluessa selityspyynnön tiedoksisaannista. Kiinteistönomistaja ei ole toimittanut selitystä asiassa.

Kiinteistönomistaja on ilmoittanut korjaavansa lampolan kattorakenteet ja tekevänsä

muut toimenpiteet kevään 2025 aikana. Liite 10.12.2024 sähköposti. Rakennustarkastaja on kehottanut jättämään lupahakemuksen viipymättä, koska omistaja on ilmoittanut hakevansa lupaa jo 2.7.2023 antamassaan vastineessa. Lupaa kunnostamiseen tai purkamiseen ei ole haettu 11.12.2024 mennessä.

## Ehdotus

Esittelijä: Mirva Korpi, Tekninen johtaja

Ympäristölautakunta määrää kiinteistönomistajan maksamaan  Lapuan kaupungin ympäristölautakunnan päätöksessä 13.6.2023 § 46 asetetun kiinteän 3000 €:n uhkasakon.

Ympäristölautakunta lähettäää oikeusrekisterikeskukselle määräyksen sakon perimiseksi, kun päätös on saanut lainvoiman. Oikeusrekisterikeskukselle maksuun pantua sakkoa ei voida peruuttaa.

Lisäksi ympäristölautakunta asettaa kiinteistönomistajalle maankäyttö- ja rakennuslain 182 §:n ja uhkasakkolain 22 §:n mukaisesti uuden 3000 €:n uhkasakon.

Jos päävelvoitetta, kiinteistöllä 408-402-3-56 sijaitsevan asuinrakennuksen seinä- ja kattorakenteiden sekä ulkorakennuksen katon korjaamista kiinteistöllä 408-402-3-

<!-- image -->

56 ei noudateta 6 kuukauden kuluessa tämän päätöksen lainvoimaiseksi tulemisesta, Lapuan kaupungin ympäristölautakunta voi uhkasakkolain 10 §:n nojalla tuomita uuden uhkasakon maksettavaksi.

## Perustelut:

Maankäyttö- ja rakennuslain 182 §:n mukaan kunnan rakennusvalvontaviranomainen voi velvoittaa päätöksellään niskoittelijan määräajassa oikaisemaan sen, mitä on tehty tai lyöty laimin. Viranomaisen antamaa kieltoa tai määräystä voidaan tehostaa uhkasakolla tai uhalla, että tekemättä jätetty toimenpide teetetään laiminlyöjän kustannuksella. Jos velvoitetta ei noudateta, Lapuan kaupungin ympäristölautakunta voi uhkasakkolain 10 §:n nojalla tuomita uhkasakon maksettavaksi.

Uhkasakkolain 10 §:n mukaan uhkasakon asettanut viranomainen voi tuomita uhkasakon maksettavaksi, jos päävelvoitetta ei ole noudatettu eikä noudattamatta jättämiseen ole pätevää syytä. Kiinteistönomistaja ei ole noudattanut Lapuan kaupungin ympäristölautakunnan päätöstä 13.6.2023 § 46 eikä kiinteistönomistaja ole esittä nyt pätevää syytä noudattamatta jättämiseen.

Kiinteistönomistaja ei ole hakenut lupaa rakennusten kunnostamiseen eikä purkamiseen.

Kiinteistönomistajalle on asetettu uusi uhkasakko päävalvoitteen tehosteeksi, jonka Lapuan kaupungin ympäristölautakunta voi tuomita maksettavaksi, mikäli päävelvoitetta ei noudateta.

## Ilmoitusvelvollisuus:

Lapuan kaupungin ympäristölautakunta ilmoittaa tästä päätöksestä uhkasakkolain 19 §:n edellyttämällä tavalla Pohjanmaan maanmittauslaitokselle, jotta kiinteistöä 408402-3-56 koskevasta päävelvoitteesta, uhkasakon tuomitsemisesta ja uuden uhkasakon asettamisesta tehtäisiin merkintä kiinnityksistä pidettävään rekisteriin.

Uhkasakkolain 18 §:n mukaan velvoitetun on omaisuuden tai sen käyttöoikeuden luovuttaessaan ilmoitettava luovutuksensaajalle, minkälainen päävelvoite ja uhka sitä koskee. Velvoitetun on lisäksi ilmoitettava uhan asettaneelle viranomaiselle luovutuksensaajan nimi ja osoite.

## Muutoksenhaku:

Tähän päätökseen saa hakea muutosta Vaasan hallinto-oikeudelta kirjallisella valituksella. Valitusosoitus on tämän päätöksen liitteenä.

## Tiedoksi:

Oikeusrekisterikeskus

## Päätös

Lautakunta hyväksyi ehdotuksen.

<!-- image -->

## § 69

## Ympäristönsuojelulain mukainen suunnitelmallinen valvonta 2024

LAPDno-2022-125

Valmistelija / lisätiedot: Emilia Rinne emilia.rinne@lapua.fi Ympäristöinsinööri vs.

Valvontasuunnitelma on laadittu vuosille 2020-2024 ja se tarkastetaan viiden vuoden välein, ellei lainsäädännön muutokset edellytä suunnitelman muuttamista aikaisemmin.

Valvontasuunitelman laatiminen perustuu ympäristönsuojelulakiin (527/2014), jonka 168 §:n mukaan kunnan ympäristösuojeluviranomaisen on laadittava alueelleen ympäristösuojelulain mukaista säännöllistä valvontaa varten valvontasuunitelma.  Valvontasuunnitelmassa on oltava tiedot alueen ympäristöoloista ja pilaantumisen vaaraa aiheuttavista toiminnoista sekä käytettävissä olevista valvonnan voimavaroista ja keinoista. Suunnitelmassa kuvataan tämän lisäksi valvonnan järjestäminen ja riskinarvioinnin perusteet sekä valvonnasta vastaavien viranomaisten yhteistyö.

Valvontasuunnitelman perusteella kunnan ympäristönsuojeluviranomaisen on laadittava valvontaohjelma, jossa kuvataan valvottavat kohteet ja niihin kohdistettavat säännölliset valvontatoimet. Valvontaohjelma on pidettävä ajan tasalla.

Valvontasuunnitelman mukaisia säännöllisen valvonnan piiriin kuuluvia kohteita on yhteensä 98 kpl. Valvontaohjelman mukaan näistä kohteista oli tarkoitus valvoa 13 kpl vuonna 2024.

Valvontaohjelman mukaan vuonna 2024 valvonta kohdistetaan niinhin kohteisiin, joilla valvontasuunnitelman mukainen tarkastusväli täyttyy. Tarkastuksia tehdään myös uutta toimintaa aloittaviin toimintoihin. Vuonna 2024 valvontaohjelmaan kuulumattomia tarkastuksia tehdään ympäristöluvan, rekistöröinnin ja 115 a §:n mukaisen ilmoituksen käsittelyn yhteydessä. Lisäksi edellä mainituilla kohteilla suoritetaan tarkastus, mikäli kyseessä on uuden toiminnan tai laajennuksen käyttöönottaminen. Vuonna 2024 suoritetaan tarkastus toiminnassa oleville maaainesten ottoalueille. Voimassa olevien maa-ainesten ottolupia on 7 kpl Lapuan kaupungin alueella. Tarkastusta ei suoriteta niille ottoalueille, joilla ei ole toimintaa. Vuonna 2024 suoritetaan myös tarkastus jätelain 100 §:n mukaisten jätteen ammattimaista keräystä harjoittaville toiminnoille. Vuonna 2024 pyritään laatimaan jätelain 124 §:n mukaista valvontaa varten yhteenveto laitoksista ja toiminnoista, joissa syntyy varallista jätettä. Muuta valvontaa suoritetaan vuonna 2024 tarvittaessa. Vuonna 2024 pyritään huolehtimaan siitä, että jätevesiasetuksen mukaiset kiinteistöt parantavat jäteveden käsittelyjärjestelmää tai hakevat poikkeamista parantamisvelvoitteesta. Tarvittaessa valvontaa varten voidaan suorittaa myös

Lapuan kaupunki Ympäristölautakunta

<!-- image -->

tarkastuksia maastossa. Vuonna 2024 selvitetään kiinteistöjen liittymistä viemäriverkostoon taajama ja viemäriverkoston toiminta-alueella etenkin niissä kohteissa, joissa on vesihuoltolain mukainen liitymisvelvollisuus. Lisäksi pyritään hoitamaan ympäristölautakunnassa olevia keskeneräisiä asioita loppuun. Näiden kiinteistöjen osalta valvonta suoritetaan ensisijaisesti toimistotyönä, mutta tarvittaessa tehdään myös maastotarkastuksia.

Valvontaohjelman mukaisia tarkastuksia tehtiin 9 kpl vuonna 2024. Osa vuodelle 2024 suunnitelluista tarkastuksista siirtyi toiminnallisista syistä vuodelle 2025. Valvonnat kohdistuivat jätteiden ammattimaisen tai laitosmaisen käsittelyn sekä jätevesien käsittelyn ja jätelain 100 §:n mukaisen jätteen ammattimaista keräystä harjoittaviin toimintoihin.

## Ehdotus

Esittelijä: Mirva Korpi, Tekninen johtaja

Ympäristölautakunta merkitsee valvontasuunnitelman ja -ohjelman mukaisen tarkastusraportin vuodelta 2024 tiedokseen.

## Päätös

Lautakunta hyväksyi ehdotuksen.

<!-- image -->

## Lapuan kaupunki

Ympäristölautakunta

Ympäristölautakunta, § 54,08.11.2022

Ympäristölautakunta, § 21,15.02.2023

Ympäristölautakunta, § 48,13.06.2023 Ympäristölautakunta, § 70, 18.12.2024

§ 70

Vesilain mukainen asia / Hakemus kuivatus-/hulevesien aiheuttamien ongelmien korjaamiseksi / Koivulantie 89 / Valitus / Lausunto Vaasan hallinto-oikeudelle / Vaasan hallinto-oikeuden päätös

LAPDno-2022-763

## Ympäristölautakunta, 08.11.2022, § 54

Valmistelijat / lisätiedot:

Mirva Korpi mirva.korpi@lapua.fi Tekninen johtaja

Tilojen 408-405-6-16, 408-405-6-240 ja 408-405-6-17 omistajat ovat 13.9.2022 toimittaneet ympäristölautakunnalle vesilain mukaisen vaatimuksen koskien Lapuan kaupungin Liuhtarin kylässä tiloja 408-405-6-16, 408-405-6-240 ja 408-405-617.  Vaatimus liitteenä.

Vesilain 5:5 mukaan kunnan ympäristönsuojeluviranomainen käsittelee ojitusta koskevan erimielisyyden, joka ei edellytä vesilain mukaista lupaa tai jota ei käsitellä ojitustoimituksessa, ja joka aiheutuu:

- 1) ojan tekemisestä toisen maalle tai toisen yksityisen tien poikki;
- 2) ojan suunnan muuttamisesta;
- 3) veden johtamisesta toisen maalla olevaan ojaan tai puroon; tai
- 4) muusta vastaavasta syystä.

Erimielisyyttä koskevan asian käsittelyyn sovelletaan soveltuvin osin, mitä vesilain 11 luvussa säädetään hakemusmenettelystä.

Vesilain 5:7 mukaan ojitus on toteutettava niin, ettei toiselle kuuluvalla alueella aiheudu vahingollista vettymistä tai muuta edunmenetystä. Vesilain 5:8 mukaan hyödynsaajan tai hyödynsaajien on pidettävä oja kunnossa. Vesilain 5:9 mukaan kunnan ympäristönsuojeluviranomainen voi antaa hyödynsaajalle oikeuden ojan tekemiseen, jos ojittamisesta toisen alueella ei sovita. Oikeus voidaan antaa myös, jos se on tarpeen alueen tarkoituksenmukaista kuivattamista varten tai toiselle kuuluvan alueen vahingollisen vettymisen tai muun edunmenetyksen estämiseksi.

Vesilain 5:10 mukaan ojaan katsotaan kuuluvan uoman kummallakin puolella yhden metrin levyinen piennar, jollei sitä ole määrätty leveämmäksi tai maan laatu vaadi leveämpää piennarta. Maanomistajalla on oikeus käyttää ojasta nostettu maa hyväkseen. Jos maanomistaja ei halua käyttää maata, hankkeesta vastaavan tulee panna maa ojan viereen tai muuhun sellaiseen paikkaan, jossa se ei aiheuta maanomistajalle haittaa eikä estä veden valumista ojaan tai aiheuta ojan luiskan

<!-- image -->

Lapuan kaupunki

Ympäristölautakunta sortumista, taikka viedä maa pois. Toisen kiinteistön kuivatusta palvelevaa ojaa ei saa perusteettomasti tukkia tai veden juoksua ojassa estää. Kun oja on tehty toisen alueelle, alueen omistajalle voidaan antaa oikeus omalla kustannuksellaan muuttaa ojan asemaa ja suuntaa, jos muutos ei vähennä ojasta saatavaa hyötyä eikä aiheuta sanottavaa lisäkustannusta ojituksen hyödynsaajalle.

Vesilain 5:12 mukaan ojituksesta ja 9 §:n mukaisesta oikeudesta aiheutuva edunmenetys korvataan siten kuin 13 luvussa säädetään. Jos vettä johdetaan toisen alueella olevaan puroon, maanomistajalla on oikeus saada korvausta käyttöön otettavasta alueesta vain siltä osin kuin purolle on tehty uusi uoma tai sen uomaa on huomattavasti laajennettu. Vettä toisen ojaan tai perkaamaan puroon johtava on velvollinen suorittamaan korvausta ojan tekemisestä tai puron perkaamisesta aiheutuneista kustannuksista. Vettä johtava on lisäksi velvollinen osallistumaan ojan tarvittavaan laajentamiseen ja kunnossapitoon. Korvaus on määrättävä noudattaen, mitä tässä luvussa säädetään yhteisestä ojituksesta.

Vesilain 5:14 mukaan jos asiasta ei sovita, kunnan ympäristönsuojeluviranomainen voi hakemuksesta antaa oikeuden johtaa vettä toisen ojaan muustakin syystä kuin alueen käyttöä haittaavan veden poistamiseksi. Oikeus voidaan antaa, jos veden johtamisesta ei aiheudu kohtuutonta haittaa. Oikeutta ei kuitenkaan voida antaa veden johtamiseksi ojaan, joka kulkee toiselle kuuluvan erityiseen käyttöön otetun alueen kautta. Oikeuden saaja on velvollinen suorittamaan veden johtamisesta aiheutuvat ojan suurentamis-, kunnostamis- ja kunnossapitotyöt sekä huolehtimaan siitä, ettei toimenpiteestä aiheudu kohtuullisin kustannuksin vältettävää vahinkoa tai haittaa. Edellä 1 momentissa tarkoitettuun päätökseen voidaan liittää tarpeelliset määräykset työn suorittamisesta. Jos 3 momentissa tarkoitetuista toimenpiteistä aiheutuu toiselle hyötyä, sovelletaan tämän velvollisuuteen osallistua toimenpiteistä johtuviin kustannuksiin sekä menettelyyn määrättäessä osallistumisesta, mitä ojituksesta säädetään. Mikäli veden johtamisesta saatava hyöty on veden johtamisessa tapahtuneen muutoksen vuoksi lisääntynyt, voidaan kunnossapitovastuun jakautumista hyödynsaajien kesken tarkistaa muuttunutta tilannetta vastaavaksi.

## Ehdotus

Esittelijä: Mirva Korpi, Tekninen johtaja

Ympäristölautakunta päättää, että kiinteistöillä 408-405-6-16, 408-405-6-240 ja 408405-6-17 pidetään hallintolain 39 §:n mukainen tarkastus . 24.11.2022 klo 15 alkaen Tarkastukseen kutsutaan asianosaiset ja tarkastukseen osallistuvat ympäristöinsinööri ja ympäristölautakunnan puheenjohtaja.

Vesilain 14:8 mukaisesti varataan kiinteistönomistajalle mahdollisuus selityksen antamiseen ojitusta koskevasta hakemuksesta. Selitys tulee antaa 30 vuorokauden kuluessa selityspyynnön tiedoksisaamisesta. Vastaamatta jättäminen ei estä asian ratkaisemista.

Ympäristölautakunta kehottaa asianosaisia sopimaan asiassa.

## Päätös

Lapuan kaupunki

<!-- image -->

Ympäristölautakunta

Lautakunta hyväksyi esityksen.

## Ympäristölautakunta, 15.02.2023, § 21

Valmistelijat / lisätiedot: Mirva Korpi mirva.korpi@lapua.fi Tekninen johtaja

Kiinteistöillä on pidetty vesilain mukainen katselmus 24.11.2022. Asianosaiset eivät ole päässeet asiassa sopimukseen. Kiinteistönomistajat ovat vaatineet Lapuan kaupunkia putkittamaan oja noin 100 metrin matkalla asemakaava-alueelta tulevien hulevesien johtamiseksi Koivulanluomaan. Lapuan kaupungin edustajana kunnallistekniikan päällikkö Anssi Kylkisalo on 15.12.2022 esittänyt, että Lapuan kaupunki kustantaa ojaan suodatinkankaan ja kivetyksen sekä kaivutyön putkitettavan osuuden osalta. Lisäksi kunnallistekniikan päällikkö on ilmoittanut, että tilalla 408-405-6-240 oleva syöpymä korjataan.

Tarkastuksesta tehty muistio on lähetetty asianosaisille kommentoitavaksi. Kommentit on otettu huomioon siltä osin, kun kommentit ovat koskeneet kiinteistön 408-405-616 omistajien vaatimusta ojan putkittamisesta. Lisäksi muistiota on tarkennettu siltä osin, että siinä ei ole käsitelty tarkastusajankohdan jälkeen esitettyjä ratkaisuvaihtoehtoja. Muistio vesilain mukaisesta katselmuksesta ei ole keskustelupöytäkirja, vaan muistioon kirjataan vesilain näkökulmasta ratkaisuun vaikuttavat asiat. Kiinteistönomistajat ovat ilmoittaneet kommentoinnin yhteydessä, että kaikki paikalla olleet maanomistajat vaativat Lapuan kaupunkia putkittamaan kiistanalaisen ojan.

Kiinteistönomistajat ovat ilmoittaneet, että eivät suostu kunnallistekniikan päällikön esitykseen kustannustenjaosta.

Muistio katselmuksesta ja kunnallistekniikan päällikön esitys kustannustenjaosta oheismateriaalina.

## Ehdotus

Esittelijä: Mirva Korpi, Tekninen johtaja

Ympäristölautakunta päättää, että asian käsittely raukeaa, koska ympäristölautakunnalla ei ole toimivaltaa ratkaista asiaa. Ympäristölautakunta kehottaa asianosaisia saattamaan asia ratkaistavaksi ojitustoimituksessa. Ojitustoimituksen vireillepano edellyttää, että hakija laatii ojitusta varten ojitussuunnitelman, josta tehdään päätös ojitustoimituksessa. Tästä syystä ympäristölautakunta ei hallintolain 21§:n mukaisesti siirrä asian käsittelyä suoraan valtion viranomaisen käsiteltäväksi, vaan asia tulee valtion viranomaisessa vireille vasta ojitustoimitusta koskevasta hakemuksesta.

<!-- image -->

Lapuan kaupunki

Ympäristölautakunta

Vireillä olevassa vesilain mukaisessa asiassa kolmen kiinteistön omistajat ovat vaatineet olemassa olevan rajaojan putkittamista ja Lapuan kaupungin osallistumista hankkeeseen. Kyseessä oleva alue palvelee laajan alueen kuivatusta, josta hyötyvät useat maanomistajat. Osa rajaojaan johdettavista kuivatusvesistä muodostuu Lapuan kaupungin asemakaava-alueelta. Hyödynsaajia on enemmän kuin kaksi, joten Lapuan kaupungin ympäristönsuojeluviranomaisella ei ole vesilain mukaista toimivaltaa päättää ojituksen kunnossapidosta ja kustannuksista. Koska ojitusta koskevassa asiassa ei ole päästy yhteisymmärrykseen, tulee ojituksen toteuttamista varten perustaa ojitusyhteisö ja ojitusta koskeva asia ratkaistaan ojitustoimituksessa. Ojitusyhteisö perustetaan ojitustoimituksessa. Hankkeesta vastaavan on haettava ojitustoimitusta valtion viranomaiselta. Jotta ojitustoimituksessa voidaan tehdä ojitusta koskeva päätös, tulee ojitusta varten laatia ojitussuunnitelma. Ojitussuunnitelman tulee täyttää vesilain vaatimukset. Ojitussuunnitelman laatimisesta vastaa hakija tai muu hyödynsaaja. Ojitustoimitusta koskevassa päätöksessä ratkaistaan myös ojitusta koskevien kustannusten jakautuminen hyödynsaajien kesken.

## Perustelut:

Vesilain 5. luvun 4 §:n kohdan 4 mukaan ojitusta koskeva asia, joka ei 3 §:n mukaan edellytä lupaviranomaisen lupaa, on käsiteltävä ojitustoimituksessa, jos yhteisestä ojituksesta ei voida sopia ja hyödynsaajia on vähintään kolme. Kunnan ympäristönsuojeluviranomaisen toimivalta rajoittuu vesilain 5. luvun 5 §:n mukaan sellaisiin ojitusta koskeviin asioihin, joita ei tarvitse käsitellä 4 §:n mukaisesti ojitustoimituksessa.

Vesilain 5. luvun 22 §:n mukaan yhteisen ojituksen toteuttamista varten on perustettava ojitusyhteisö, kun hyödynsaajia on vähintään kolme ja  sopimusta yhteisestä ojituksesta ei saada aikaan. Vesilain 5. luvun 24 §:n mukaan ojitusyhteisö on perustettava ojitusasiaa ojitustoimituksessa käsiteltäessä, jolleivät hyödynsaajat perustamisesta toisin sovi.

Vesilain 5. luvun 31 §:n mukaan ojitustoimitusta on haettava asianomaiselta valtion valvontaviranomaiselta. Hankkeesta vastaavan, joka ei ole luonnollinen henkilö, on tehtävä hakemus sähköisesti. Valvontaviranomainen voi erityisestä syystä hyväksyä hakemuksen toimittamisen paperisena. Hankkeesta vastaavan on valvontaviranomaisen pyynnöstä toimitettava hakemusasiakirjat paperisena, jos se on tarpeen asian käsittelyn vuoksi. Valtion valvontaviranomaisen on annettava määräys ojitustoimituksen pitämiseen ympäristöhallinnon palveluksessa virkavastuulla toimivalle henkilölle, jolla on riittävä asiantuntemus ( ). toimitusmies

Vesilain 5. luvun 15 §:n mukaisesti ojitussuunnitelma on laadittava, jos ojitus edellyttää ojitustoimituksessa annettua päätöstä. Ojitussuunnitelman tulee sisältää tiedot hankkeesta ja sen toteuttamistavasta sekä kuivatussyvyydestä, selvitys hankkeesta saatavasta hyödystä ja arvio hankkeen vaikutuksista. Kuivatussyvyyttä määrättäessä on otettava huomioon maan laatu, kaltevuussuhteet ja kuivatustarve.

<!-- image -->

Valtioneuvoston asetuksella voidaan antaa tarkempia säännöksiä ojitussuunnitelman sisällöstä, kuivatussyvyyden määrittämisestä ja kuivatusalueen jakamisesta osittelualueisiin. Ojitussuunnitelman laatimisesta vastaa hakija tai muu hyödynsaaja.

Vesilain 5. luvun 16 §:n mukaan ojitustoimituksen päätöksessä on vahvistettava ojitussuunnitelma, siihen liittyvä kustannusarvio ja kustannusten osittelun sisältävä jakoluettelo. Kun ojitussuunnitelma vahvistetaan ojitustoimituksessa, päätökseen on liitettävä tarpeelliset määräykset hankkeen toteuttamisesta ja sen vaikutusten tarkkailusta noudattaen soveltuvin osin, mitä 3 luvun 10 §:n 1 momentissa ja 11 §:n 1 momentissa säädetään. Mitä 3 luvun 8 §:n 2 ja 3 momentissa säädetään hankkeen toteuttamisen määräajasta ja sen pidentämisestä, koskee soveltuvin osin myös ojitustoimituksessa vahvistettavaa ojitussuunnitelmaa. Ojitus saadaan panna toimeen vahvistetun ojitussuunnitelman mukaisesti. Vahvistetusta ojitussuunnitelmasta voidaan ojitusta toimeenpantaessa tarvittaessa vähäisessä määrin poiketa suunnitelmaa muuttamatta, jos tämä ei merkittävästi vaikuta kustannuksiin ja ojituksesta saatavaan hyötyyn.

Vesilain 5. luvun 17 §:n mukaan kaikilla hyödynsaajilla on oikeus osallistua yhteiseen ojitukseen. Jokaisella hyödynsaajalla on oikeus vaatia ojituksen toteuttamista niin, että siitä ojituksen alkuperäistä tarkoitusta muuttamatta ja ilman kustannusten kohtuutonta lisääntymistä tulee suurin mahdollinen hyöty hänen alueelleen. Hyödynsaajan niin vaatiessa muut hyödynsaajat ovat velvollisia osallistumaan yhteiseen ojitukseen.

Vesilain 19 §:n mukaan hyödynsaajat vastaavat saamansa hyödyn suhteessa yhteisen ojituksen ojituskustannuksista, jotka aiheutuvat kuivatusalueen tai osittelualueen maiden kuivattamisesta 15 §:n 2 momentissa tarkoitettuun syvyyteen taikka muussa tarkoituksessa tapahtuvasta veden johtamisesta, jos jäljempänä ei toisin säädetä. Hyödynsaajat voivat sopia kustannusten jakamisesta toisin kuin tässä luvussa säädetään. Hyödynsaajat vastaavat kunnossapitokustannuksista 2 momentin mukaisesti, jolleivät erityiset syyt vaadi toisenlaista kustannusten osittelua. Jos yhteinen oja uuden ojan tekemisen tai olosuhteiden muun muutoksen vuoksi tulee jollekin hyödyttömäksi, hänet on vapautettava osallistumisesta kunnossapitokustannuksiin. Mikäli veden johtamisesta saatava hyöty on veden johtamisessa tapahtuneen muutoksen vuoksi lisääntynyt, voidaan kunnossapitovastuun jakautumista hyödynsaajien kesken tarkistaa muuttunutta tilannetta vastaavaksi. Jos kuivatusalue on jaettu osittelualueisiin ja jonkin osittelualueen asema on sellainen, ettei yhteisen ojan tekeminen siihen ole tarpeen toisen osittelualueen kuivattamista varten, ojituskustannuksia ositeltaessa on määrättävä, miltä osin ja missä suhteessa tällaisen osittelualueen hyödynsaajat vastaavat kuivatusalueen kustannuksista.

## Päätös

Lautakunta hyväksyi esityksen.

<!-- image -->

## Lapuan kaupunki

Ympäristölautakunta

Valmistelijat / lisätiedot:

Mirva Korpi mirva.korpi@lapua.fi Tekninen johtaja

## Oheismateriaali

1 Valitus\_Vaasan\_hallinto-oikeuteen.pdf 2 Liite\_1.\_Lapuan\_kaupungin\_kunnallistekniikan\_päällikön\_lausunto\_tierummun\_raken tamisesta\_ja\_ehdotus\_ongelman\_korjaamiseksi.pdf 3 Liite\_2.\_Kuva\_Lapuan\_kaupungin\_suunnittelujärjestelmästä\_Miilutien\_ja\_Koivulantie n\_risteyksestä.pdf 4 Liite\_3.\_Kiinteistön\_edellisen\_omistajan\_todistus\_.pdf 5 Liite\_4. \_Maankäyttösopimus\_kuivatusvesien\_johtamisesta\_alueen\_etelä\_osan\_rajaojaan.pdf 6 Liite\_5.\_kuva\_tarkastuspöytäkirjasta.pdf 7 Liite\_6.\_Kuva\_ympäristölautakunnan\_ehdotuksesta\_8.11.2023.pdf 8 Liite\_7.\_Kuva\_ympäristölautakunnan\_päätöksestä\_15.2.2023.pdf 9 Liite\_8.\_Kuva\_ympäristölautakunnan\_päätöksestä\_15.2.2023.pdf 10 Liite\_9.\_Kysely\_tarkastusraportista\_17.1.2023.pdf 11 Liite\_10.\_Mainintoja\_salaojituksesta.pdf 12 Liite\_11.\_Maamassojen\_käyttö.pdf 13 Liite\_12.\_Miilutien\_pituusleikkaus.pdf 14 Liite\_13.\_Kysely\_tarkastusraportista\_28.12.2022.pdf 15 Liite\_14. \_Lapuan\_kaupungin\_kunnallistekniikan\_päällikön\_lähettämä\_hulevesisuunnitelma.pdf 16 Liite\_15.\_Pöytäkirjan\_ote-Ympäristölautakunta\_-\_8.11.2022\_ja\_15.02.2023.pdf 17 Liite\_17.\_Ensimmäinen\_tarkastusmuistio\_joka\_myöhemmin\_on\_korjattu.pdf 18 Liite\_18.\_Huhtalan\_kommentit\_tarkastusmuistioon.pdf 19 Liite\_19.\_Keppojen\_kommentti\_tarkastusmuistioon.pdf 20 Liite\_20.\_Kojolan\_kommentit\_tarkastusmuistioon.pdf 21 Liite\_21.\_Virallinen\_tarkastusmuistio.pdf 22 Liite\_22.\_Lapuan\_kaupungin\_kunnallistekniikan\_päällikön\_lausunto\_tierummun\_rak entamisesta\_ja\_ehdotus\_ongelman\_korjaamiseksi.pdf 23 Liite\_23.\_Asianosaisten\_alkuperäinen\_hakemus\_ympäristölautakunnalle.pdf 24 Liite\_24.\_Tiedoksianto\_ympäristölautakunnan\_päätöksestä\_ainoastaan\_sähköpostill a\_asianosaiselle.pdf

Kristiina ja Juha Keppo, Jyrki Huhtala ja Ossi Kojola ovat valittaneet ympäristölautakunnan päätöksestä Vaasan hallinto-oikeuteen.  Vaasan hallinto-oikeus on pyytänyt ympäristölautakunnan lausuntoa valituksen johdosta 23.5.2023 mennessä.    Lausunnon antoon on saatu jatkoaikaa 16.6.2023 saakka.

## Ehdotus

Esittelijä: Mirva Korpi, Tekninen johtaja

<!-- image -->

Lapuan kaupunki

Ympäristölautakunta

Ympäristölautalkunta antaa asiassa seuraavan lausunnon:

Ympäristölautakunta on päätöksessään 15.2.2023 § esittänyt perustelut päätökselle ja todennut, että kunnan ympäristönsuojeluviranomaisella ei ole toimivaltaa ko. vesilain mukaisessa asiassa.

Ympäristölautakunta katsoo, että perusteita päätöksen palauttamiseen menettelyvirheen johdosta ei ole olemassa.

Vesilain 1- luvun 7 §:n mukaan ojitustoimituksen toimivallasta säädetään 5 luvussa. Vesilain 5. luvun 1 §:n mukaan 5. luvun säännöksiä sovelletaan ojitukseen sekä ojan käyttämiseen ja kunnossapitoon. Ojituksella tarkoitetaan maan kuivattamiseksi taikka muunlaisen alueen käyttöä haittaavan veden poistamiseksi toteutettavaa: 1) ojan tekemistä; 2) ojan, noron tai puron suurentamista tai oikaisemista; sekä 3) sellaista noron tai puron perkaamista, johon ei sovelleta 6 luvun säännöksiä. Vesilain 5. luvun 2 §:n määritelmän mukaan tarkoitetaan maita, joille yhteinen ojitus kuivatusalueella tuottaa hyötyä; ojituksesta hyötyä saavan kiinteistön omistajaa tai hyödynsaajalla omistajia; ja ojitusta, jonka kuivatusalue muodostuu eri yhteisellä ojituksella maanomistajille kuuluvista kiinteistöistä. Vesilain 5. luvun 4 §:n mukaan ojitusta koskeva asia, joka ei 3 §:n mukaan edellytä lupaviranomaisen lupaa, on käsiteltävä ojitustoimituksessa, jos 4) yhteisestä ojituksesta ei voida sopia ja hyödynsaajia on vähintään kolme. Ympäristölautakunta on katsonut, että kyseessä on ojitusta koskeva asia, koska yhteisestä ojituksesta ei ole päästy sopimukseen ja hyödynsaajia on vähintään 3. Vesilain 5. luvun 5 §:n mukaan kunnan ympäristönsuojeluviranomainen käsittelee ojitusta koskevan erimielisyyden, joka ei edellytä 3 §:n nojalla lupaa tai jota ei käsitellä 4 §:n mukaan ojitustoimituksessa. Koska asia tulee ratkaista ojitustoimituksessa, ei kunnan ympäristönsuojeluviranomaisella ole toimivaltaa ratkaista asiaa. Alueella on toimitettu katselmus, jossa asianosaiset eivät päässet sopimukseen asiassa. Asianosaiset eivät ole myöhemminkään sopineet asiaa. Asianosaisilla on edelleen mahdollisuus sopia asiasta. Ympäristölautakunta käyttää päätösvaltaa vain niissä asioissa, joissa sitä on lainsäädännön perusteella annettu. Miilutien putkituksella ei ole vaikutusta ympäristölautakunnan päätösvaltaan asiassa. Ympäristölautakunnan päätöksenteossa ja valittajien vaatimuksessa on esitetty kartta, josta käy ilmi putkituksen sijainti, jota valittajat ovat vaatineet. Kuten valituksesta käy ilmi, kiinteistönomistus on vaihtunut kiinteistöjen 408-405-6-240 ja 408-405-6-16 osalta hulevesiin vaikuttavien muutostöiden jälkeen.

Ympäristöinsinöörin jääviyden osalta ympäristölautakunta toteaa, että ympäristöinsinööri on jäävännyt itsensä asiassa eikä ole käyttänyt asiassa kunnan puhevaltaa. Kunnan puhevaltaa asiassa on käyttänyt kunnallistekniikan päällikkö. Asia on tullut vireille ympäristöinsinöörille sähköpostitse kesällä 2022 ja alusta lähtien asiaa on hoidettu ympäristönsuojeluviranomaiselle kuuluvana asiana, jossa yhtenä asianosaisena on ollut Lapuan kaupunki muiden maanomistajien kanssa.  Tarkastuksesta on ilmoitettu asianosaisille hallintolain mukaisesti ja kirjaa katselmuksesta on pitänyt ympäristönsuojeluosaston toimessa oleva työntekijä. Viran puolesta katselmukseen ovat osallistuneet ympäristöinsinööri ja ympäristölautakunnan puheenjohtaja. Vesilain mukaisella tarkastuksella ei pidetä

<!-- image -->

## Lapuan kaupunki

Ympäristölautakunta keskustelumuistiota. Tarkastuskertomuksesta on käytävä ilmi tarkastuksen kulku ja keskeiset havainnot.  Vesilain mukaisella tarkastuksella asiasta ei ole päästy sopimukseen. Valittajille on lähetty muistio kommentoitavaksi, josta on käynyt ilmi kunnallistekniikan päällikön esitys ratkaisuksi. Ehdotuksen mukaan kunnallistekniikan päällikkö on ilmoittanut, että Lapuan kaupungin kunnallistekniikan osasto kaivaa / perkaa pelto-ojaa noin 100 metrin matkalta, asentaa suodatinkankaan tarvittaessa ja kiveää ojanluiskat luiskien vakavoittamiseksi (pohjoinen rajaoja). Mikäli maanomistaja haluaa salaojan rakennettavan, niin maanomistaja hankkii kustannuksellaan putket ja Lapuan kaupunki tekee kaivutyöt. Laskukohtaan noin 10 m:n matkalta asennetaan suodatinkangas + ojanluiskien kiveys (eteläinen rajaoja). Valittajat ovat kommentoineet tämän jälkeen ehdotusta eivätkä ole hyväksyneet kunnallistekniikan päällikön esitystä.

Ympäristölautakunta katsoo, että päätöstä ei tule palauttaa uudelleen ympäristölautakunnalle käsiteltäväksi ja katsoo valittajien korvausvaatimukset aiheettomiksi.

## Päätös

Lautakunta hyväksyi esityksen.

## Ympäristölautakunta, 18.12.2024, § 70

Valmistelija / lisätiedot: Mirva Korpi mirva.korpi@lapua.fi Tekninen johtaja

Vaasan hallinto-oikeus on antanut asiassa päätöksen 13.12.2024.

Vaasan hallinto-oikeuden päätös liitteenä.

## Ehdotus

Esittelijä: Mirva Korpi, Tekninen johtaja

Ympäristölautakunta merkitsee päätöksen tiedokseen.

## Päätös

Lautakunta hyväksyi ehdotuksen.

<!-- image -->

## § 71

## Vesilain mukainen asia / Lapuanjoen ylittävän Lankilantien sillan uusiminen

LAPDno-2024-961

Valmistelija / lisätiedot: Emilia Rinne emilia.rinne@lapua.fi Ympäristöinsinööri vs. Lapuan kaupunki hakee vesilain mukaista lupaa Lapuajoen ylittävän Lankilantien sillan uusimiseen Lapuan kaupungissa Lankilankosken kohdalla noin 2,4 kilometrin päässä keskustaajamasta itään. Uuden sillan rakentamisella on tarkoitus turvata joen ylittävän tien toiminta. Uusi silta tulee myös olemaan liikenteelle ja käyttäjilleen vanhaa siltaa turvallisempi ja tulee palvelemaan muun muassa alueen maataloustoimintaa nykyistä siltaa paremmin. Suunniteltu uusi silta on tyypiltään teräksinen betonikantinen, liittorakenteinen palkkisilta, jonka jännevälit ovat 2,25 m, 17,30 m ja 20 m, vapaa-aukon leveys 16,30 m ja hyötyleveys 5,50 m. Sillan kansirakenteen alareuna on tasossa N2000 +39,18 m eli yli 1 m ylimmän vedenkorkeuden yläpuolella, joka mitattiin hyydetulvan aikana Lankilakosken sillan yläpuolelta vuonna 2016. Uusi silta on suunniteltu toteutettavaksi kolmiaukkoisena, jolloin sillan rakenteista aiheutuva virtausta haittaava pinta-ala uomassa jonkin verran pienenee nykyisestä. Siltaperustukset on suunniteltu toteutettavaksi maavaraisesti. Vanha silta puretaan kokonaan pois ja sen siltatukien suojana olleita kivilohkareita hyödynnetään uuden sillan rakenteiden eroosiosuojauksessa ja maisemoinnissa mahdollisuuksien mukaan. Vanhan sillan perustukset poistetaan uomasta uoman pohjan tasoon saakka. Uomaan ulottuvien siltatukien ja perustusten määrä vähenee viidestä kahteen, jolloin uuden sillan perustuksista aiheutuu pienempi virtausvastus joen virtaamalle. Uuden sillan perustusten rakennusvaiheeksi rakennetaan uomaan työpadot kahden uuden perustuksen ympärille. Myös rantaan tehtävät perustukset suojataan tarvittaessa työpadoilla. Vanhan purettavan sillan ja uuden rakennettavan sillan omistaa tiekunta. Uusi silta tulee sijoittumaan pääosin yleiselle vesialueelle, mutta muut maanomistusolosuhteet ilmenevät lupahakemuksen liitteenä 1 olevasta silta-alueen kiinteistökartasta ja kiinteistöomistajaluettelosta. Hakijan mukaan siltahanke ei aiheuta muutoksia vesistöön ja vesistön käyttöön. Sillalla ei myöskään ole merkittäviä vaikutuksia Lapuanjoen vedenkorkeuteen, virtaamiin tai vedenlaatuun. Rakennustyöstä aiheutuu veden väliakaista sameutumista. Veden sameutumishaitan arvioidaan töiden aikana olevan lyhytaikainen ja joen luontainen vedenlaatu huomioiden varsin vähäinen. Silta ei tule vaikuttamaan myöskään joen vesiliikenteeseen.

Lapuan kaupunki

Ympäristölautakunta

Lapuan kaupunki

<!-- image -->

Ympäristölautakunta

Hakemuksen mukaan hankealueella on voimassa oleva Lapuan keskustan osayleiskaava 2001. Osayleiskaavassa sillan pohjoisranta on kaavoitettu pientalovaltaiseksi asuinalueeksi sekä työpaikka-alueeksi. Eteläranta on sillan kohdalta kaavoitettu lähivirkistysalueeksi sekä pientalovaltaiseksi asuinalueeksi. Sillan uusiminen on tarkoitus toteuttaa vuonna 2025 vähävetiseen aikaan.

## Ehdotus

Esittelijä: Emilia Rinne, Ympäristöinsinööri vs.

Ympäristölautakunnalla ei ole huomautettavaa hakemuksen johdosta.

## Päätös

Lautakunta hyväksyi ehdotuksen.

Tekninen johtaja Mirva Korpi poistui kokoushuoneesta asian käsittelyn ja päätöksenteon ajaksi.

<!-- image -->

## Lapuan kaupunki Ympäristölautakunta

## Hallintovalitus

§65, §66, §67, §68

## Hallintovalitus

## VALITUSOSOITUS JA OHJEET

## VALITUSVIRANOMAINEN

Tähän päätökseen ja/tai päätökseen asian käsittelystä peritystä maksusta saa hakea muutosta Vaasan hallinto-oikeudelta kirjallisella valituksella.

## VALITUSOIKEUS on:

-  asianosaisella, luvan hakijalla ja niillä, joiden oikeutta tai etua asia saattaa koskea
-  rekisteröidyllä yhdistyksellä tai säätiöllä, jonka tarkoituksena on ympäristön-, terveyden- tai luonnonsuojelun taikka asuinympäristön viihtyisyyden edistäminen ja jonka toiminta-alueella kysymyksessä olevat ympäristövaikutukset ilmenevät
-  toiminnan sijaintikunnalla ja muulla kunnalla, jonka alueella toiminnan ympäristövaikutukset ilmenevät
-  valtion valvontaviranomaisella sekä toiminnan sijaintikunnan ja vaikutusalueen kunnan ympäristönsuojeluviranomaisella
-  muulla asiassa yleistä etua valvovalla viranomaisella

VALITUSAIKA JA VALITUKSEN PERILLE TOIMITTAMINEN

Valituskirjelmä on toimitettava 30 päivän kuluessa tämän päätöksen , sitä päivää lukuun ottamatta Vaasan hallinto-oikeudelle, osoite PL tiedoksisaannista 204 (Korsholmanpuistikko 43), 65101 VAASA, sähköpostiosoite: vaasa.hao@oikeus. fi.  Valitus on toimitettava Vaasan hallinto-oikeudelle valituksen määräpäivänä virkaajan loppuun klo 16.15 mennessä.  Valituksen voi tehdä myös hallinto- ja erityistuomioistuinten asiointipalvelussa osoitteessa https://asiointi.oikeus.fi

- /hallintotuomioistuimet

Omalla vastuulla valitusasiakirjat voi lähettää postitse tai lähetin välityksellä. Postiin valitusasiakirjat on jätettävä niin ajoissa, että ne ehtivät perille valitusajan viimeisenä päivänä ennen viraston aukioloajan päättymistä. Jos valitusta ei ole tehty määräajassa, valitus voidaan jättää tutkimatta.

## VALITUSKIRJELMÄN SISÄLTÖ JA ALLEKIRJOITTAMINEN

Vaasan hallinto-oikeudelle osoitettavassa valituskirjelmässä on ilmoitettava:

-    valittajan nimi ja kotikunta
-    päätös, johon haetaan muutosta
-    miltä kohdin päätökseen haetaan muutosta ja mitä muutoksia siihen vaaditaan tehtäväksi
-    perustelut, joilla muutosta vaaditaan

Jos valittajan puhevaltaa käyttää hänen laillinen edustajansa tai asiamiehensä tai jos valituksen laatijana on joku muu henkilö, valituskirjelmässä on ilmoitettava myös

<!-- image -->

## Lapuan kaupunki

Ympäristölautakunta tämän nimi ja kotikunta. Valituskirjelmässä on lisäksi ilmoitettava postiosoite ja puhelinnumero, joihin asiaa koskevat ilmoitukset valittajalle voidaan toimittaa. Valittajan, laillisen edustajan tai asiamiehen on allekirjoitettava valituskirjelmä.

## VALITUSKIRJELMÄN LIITTEET

Valituskirjelmään on liitettävä:

-  päätös alkuperäisenä tai jäljennöksenä
-  asiakirjat, joihin valittaja vetoaa vaatimuksensa tueksi, jollei niitä ole jo aikaisemmin toimitettu viranomaiselle.

## VALTUUTUS

Asiamiehen on, jollei hän ole asianajaja tai yleinen oikeusavustaja, liitettävä valituskirjelmään valtakirja, jollei valittaja ole valtuuttanut häntä suullisesti valitusviranomaisessa.

## Oikeudenkäyntimaksu:

Tuomioistuinmaksulain (1455/2015) nojalla muutoksenhakijalta peritään hallintooikeudessa kulloinkin voimassa oleva oikeudenkäyntimaksu (270 €).

<!-- image -->

Lapuan kaupunki

Ympäristölautakunta

## Muutoksenhakukielto

§57, §58, §59, §60, §61, §62, §63, §64, §69, §70, §71

## Muutoksenhakukielto

Edellä olevissa pykälissä tehdyt päätökset koskevat vain valmistelua tai täytäntöönpanoa, ei saa tehdä oikaisuvaatimusta eikä kunnallisvalitusta (KuntaL 136 §).

Pöytäkirja

18.12.2024

6/2024

41 (

41)