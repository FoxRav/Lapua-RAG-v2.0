<!-- image -->

Lapuan kaupunki

Hyvinvointilautakunta

Pöytäkirja

18.02.2025

| Aika             | 18.02.2025, klo 16:27 - 18:17                                                                   |
|------------------|-------------------------------------------------------------------------------------------------|
| Paikka           | Kaupungintalo, valtuustosali                                                                    |
| Käsitellyt asiat | Käsitellyt asiat                                                                                |
| § 12             | Kokouksen laillisuus ja päätösvaltaisuus                                                        |
| § 13             | Pöytäkirjan tarkastus                                                                           |
| § 14             | Esityslistan hyväksyminen                                                                       |
| § 15             | Musiikkiopiston opintojaksoille osallistuvilta ulkopuolisilta perittävät maksut 1.3.2025 alkaen |
| § 16             | Täyttölupa musiikkiopiston rehtorin viran täyttämiseen 1.8.2025 alkaen toistaiseksi             |
| § 17             | Talousarvion ja toiminnan toteutuminen 2024 / hyvinvointilautakunta (neljännesvuosiraportti)    |
| § 18             | Talousarvion toteutuminen ajalta 1.-31.1.2025 / hyvinvointilautakunta (kuukausiraportti)        |
| § 19             | Viranhaltijapäätökset / hyvinvointilautakunnan alaiset toimijat                                 |
| § 20             | Ilmoitusasiat                                                                                   |
| § 21             | Muut asiat                                                                                      |
| § 22             | Seuraava kokous                                                                                 |

2/2025

1 (

20)

<!-- image -->

Lapuan kaupunki

Hyvinvointilautakunta

Saapuvilla olleet jäsenet Matti Kangas, puheenjohtaja Juha Hella Eila Huhta Eeva-Maria Latva-Rasku Susanna Suokko Matti Rinnankoski Teija Ylimäki

## Muut saapuvilla olleet

Helena Lahtinen, etänä, Kaupunginhallituksen edustaja Netta Nyrhilä, etänä, Nuorisovaltuuston edustaja Riina Holkkola, Musiikkiopiston vt.rehtori, saapui 16:45, poistui 18:07 Päivi Pippola, Kirjastotoimenpäällikkö, saapui 16:45, poistui 18:07 Niko Savinainen, Liikunta- ja nuorisotoimenpäällikkö, saapui 16:45, poistui 17:10 Mari Takamaa, Kansalaisopiston rehtori, saapui 16:45, poistui 17:44 Heli Talvitie, Kulttuuripäällikkö, saapui 16:45, poistui 18:07 Riina Turja, Hyvinvointikoordinaattori, saapui 16:29, poistui 18:07 Mika Kamunen, Sivistys- ja hyvinvointijohtaja, esittelijä Tiina Lassila, Hallintosihteeri, sihteeri

Poissa

Sami Kuula, 1. varapuheenjohtaja Antti-Jussi Kivistö

Allekirjoitukset

Matti Kangas Puheenjohtaja Tiina Lassila Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 24.02.2025 klo 07:56. Allekirjoituksen oikeellisuuden voi todentaa kirjaamosta.

Pöytäkirjan tarkastus

Pöytäkirja on tarkastettu ja hyväksytty

Matti Rinnankoski

Pöytäkirja

18.02.2025

Teija Ylimäki

2/2025

2 (

20)

<!-- image -->

| Lapuan kaupunki Hyvinvointilautakunta   | Pöytäkirja 18.02.2025   | 2/2025   | 3 ( 20)   |
|-----------------------------------------|-------------------------|----------|-----------|

Pöytäkirjan nähtävänäolo Lapuan kaupungin verkkosivuilla 24.2.2025

Tiina Lassila, hallintosihteeri

<!-- image -->

## § 12

## Kokouksen laillisuus ja päätösvaltaisuus

Lapuan kaupungin hallintosäännön 16 luvun 119 §:n mukaan toimielin pitää kokouksensa päättämänään aikana ja päättämässään paikassa.

Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

Puheenjohtaja voi peruuttaa kokouksen.

Hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kuntalain 103 §:n 2 momentin mukaan lautakunta on päätösvaltainen, kun enemmän kuin puolet sen jäsenistä on läsnä.

## Päätös

Hyvinvointilautakunta totesi kokouksen lailliseksi ja päätösvaltaiseksi.

<!-- image -->

<!-- image -->

## § 13

## Pöytäkirjan tarkastus

Lapuan kaupungin hallintosäännön 16 luvun 140 §:n 3 momentin mukaan pöytäkirja tarkistetaan toimielimen päättämällä tavalla.

Hyvinvointilautakunta päättää pöytäkirjan tarkistamisesta kiireellisissä asioissa tarvittaessa myös erikseen.

Hyvinvointilautakunnan sihteeri ilmoittaa kokouksessa kulloinkin pöytäkirjan tarkastusvuorossa olevat jäsenet niin, että tarkastusvuorot jakautuvat jäsenille tasapuolisesti koko valtuustokauden ajalle.

Pöytäkirja allekirjoitetaan sähköisesti.

## Päätös

Tämän kokouksen pöytäkirjantarkastajiksi valittiin Matti Rinnankoski ja Teija Ylimäki.

<!-- image -->

<!-- image -->

## § 14

## Esityslistan hyväksyminen

Lapuan kaupungin hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kokouskutsussa on ilmoitettava kokouksen aika ja paikka sekä siinä käsiteltävät asiat ( ) asialista .

Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä.

Kokouskutsu lähetetään jäsenille ja muille, joilla on läsnäolo-oikeus tai -velvollisuus, toimielimen päättämällä tavalla.

## Päätös

Hyvinvointilautakunta hyväksyi esityslistan.

<!-- image -->

<!-- image -->

## Lapuan kaupunki Hyvinvointilautakunta

<!-- image -->

## Musiikkiopiston opintojaksoille osallistuvilta ulkopuolisilta perittävät maksut 1.3.2025

## § 15 alkaen

LAPDno-2024-406

Valmistelija / lisätiedot:

Riina Holkkola, Musiikkiopiston vt.rehtori, riina.holkkola@lapua.fi

Lapuan musiikkiopistossa järjestetään valinnaisia opintoja erillisinä opintojaksoina. Haluamme mahdollistaa opiston ulkopuolisten, aiheesta kiinnostuneiden osallistumisen opintojaksoille osana musiikkiopiston omaa toimintaa. Ulkopuolisten kiinnostuneiden, erityisesti aikuisten osallistuminen on mahdollisesti kasvava trendi ja hinnoittelu mahdollistaa asian markkinoinnin.

Opintojaksot voivat olla esim. nuotinnusohjelmaan tutustumista, ukuleleen ryhmäsoittoa, musiikinhistoriaa tai vapaan säestyksen jaksoja tms. Tarjonta vaihtelee vuosittain.

Ehdotetaan, että Lapuan musiikkiopistossa otetaan käyttöön tuntimäärään sidottu opintojaksomaksu oppilaitoksen ulkopuolisille osallistujille,  jotka eivät osallistu muuhun taiteen perusopetukseen ja eivät ole musiikkiopiston varsinaisia oppilaita. Opetus tapahtuu musiikkiopiston oman toiminnan ohessa.

Opintojaksomaksut seuraavasti:

1-4 tuntia 40 € Max. 10 tuntia 60 €, lyhyt opintojakso Max. 18 tuntia 100 €, lukukauden mittainen opintojakso 35 tuntia 200 €,  lukuvuoden mittainen opintojakso Maksu otetaan käyttöön 1.3.2025 alkaen.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta päättää että Lapuan musiikkiopistossa otetaan käyttöön tuntimäärään sidottu opintojaksomaksu oppilaitoksen ulkopuolisille osallistujille,  jotka eivät osallistu muuhun taiteen perusopetukseen ja eivät ole musiikkiopiston varsinaisia oppilaita seuraavasti:

1-4 tuntia 40 €

Max. 10 tuntia 60 €, lyhyt opintojakso

<!-- image -->

Max. 18 tuntia 100 €, lukukauden mittainen opintojakso

35 tuntia 200 €,  lukuvuoden mittainen opintojakso Opintojaksomaksut otetaan käyttöön 1.3.2025 alkaen.

## Päätös

Hyvinvointilautakunta kuuli musiikkiopiston vt.rehtori Riina Holkkolaa asiassa (paikalla klo 16.29-16.32) ja hyväksyi sivistys- ja hyvinvointijohtajan ehdotuksen.

<!-- image -->

## § 16

## Täyttölupa musiikkiopiston rehtorin viran täyttämiseen 1.8.2025 alkaen toistaiseksi

LAPDno-2025-88

Valmistelija / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi

Lapuan musiikkiopisto on kunnallinen, lakisääteistä taiteen perusopetuksen valtionosuutta saava musiikkioppilaitos, jossa opiskelee vuosittain noin 250 oppilasta ja 70 musiikkileikkikoululaista. Opiston toimitilat sijaitsevat Kulttuuri- ja yrityskeskus Vanhassa Paukussa, josta on myös 205-paikkainen konserttisali. Lapuan musiikkiopiston erityisvahvuuksia ovat poikkitaiteellinen yhteistyö, vahva jousi- ja puhallinorkesteriperinne, kansanmusiikkiyhtyeet, aktiivinen konserttitoiminta sekä innovatiivinen, sitoutunut opettajakunta.

Musiikkiopisto on lähtökohtaisesti hyvinvointiin sekä elämän laadun ja sisällön syvyyteen ja pitkäkestoisiin vaikutuksiin tähtäävä palvelu. Erityispiirteenä on, että musiikkiopistossa opiskelu on väylä musiikkiin ammattina ja opetuksen laadun on mahdollistettava tämä.

Työn tuloksellisuus näkyy ammattiopintoihin suuntautuvina oppilaina, pienessä opintojen keskeyttämisprosentissa, laadukkaissa konserteissa ja kaupungin tilaisuuksissa ja runsaana joukkona elinikäisen harrastuksen saavia oppilaita.

Musiikkiopiston rehtori vastaa musiikkiopiston toiminnallisesta, pedagogisesta, taloudellisesta ja henkilöstöhallinnollisesta johtamisesta ja kehittämisestä. Musiikkiopistotoiminnan johtamisesta ja kehittämisestä kaupungin strategian sekä taloudellisten ehtojen puitteissa sekä kaupungin musiikkielämän kehittämisestä ja ylläpitämisestä.

## Kelpoisuusvaatimus musiikkiopistonrehtorin tehtävään on:

- Virkaan vaaditaan soveltuva alan ylempi korkeakoulututkinto
- Asianomaisen koulutusmuodon opettajan kelpoisuus
- Riittävä työkokemus opettajan tehtävissä
- Opetushallituksen hyväksymien perusteiden mukainen opetushallinnon tutkinto, vähintään 25 opintopisteen tai vähintään 15 opintoviikon laajuiset yliopiston järjestämät opetushallinnon opinnot taikka muulla tavalla hankittu riittävä opetushallinnon tuntemus

Työ edellyttää hyviä asiakaspalvelutaitoja, vuorovaikutustaitoja niin oppilaiden, huoltajien, tapahtumiemme yleisön, henkilöstön, esihenkilökollegojen, luottamushenkilöiden kuin yhteistyötahojen kanssa

## Musiikkiopiston rehtorin tehtäväkuvaan kuuluu seuraavaa:

Pedagoginen johtaminen

<!-- image -->

<!-- image -->

- Tehtävän hoitamista säätelee Opetushallituksen taiteen perusopetuksen musiikin laajan oppimäärän tuntimäärän opetussuunnitelma sekä tämän pohjalta laadittu talon oma opetussuunnitelma.
- Yhteisten linjojen laatiminen ja toteutumisen seuranta, eepos-järjestelmän tunteminen, Koski tiedonsiirtoon liittyvät tehtävät, pedagogisten ratkaisujen etsiminen yhdessä opettajien kanssa.

## Talousjohtaminen

- Budjetin laadinta ja seuranta, toimialan sisäiset hankinnat, niiden tarpeen ja aikataulun arviointi Henkilöstöjohtaminen
- Päivittäinen operatiivinen johtaminen, kokousten ja työryhmien pitäminen, populus-päätökset, rekrytointi, poissaolojen seuranta ja kehityskeskustelut. Musiikkiopistossa on työntekijöitä on tällä hetkellä 22.

## Sidosryhmätyöskentely

- Kaupungin viestintärinki, Vanhan paukun yhteistyö, perusopetus- ja varhaiskasvatusyhteistyö, kulttuuriopsit, EP:n kulttuuriyhteistyö, erilaiset tapahtumajärjestelyt

Opetus ja sen valmistelu

Muut esihenkilön määräämät tehtävät

Musiikkiopiston rehtorin hinnoittelukohta OVTES 408 01 002

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta pyytää kaupunginhallitukselta täyttölupaa musiikkiopiston rehtorin viran täyttämiseen 1.8.2025 alkaen toistaiseksi.

## Päätös

Hyvinvointilautakunta kuuli sivistys- ja hyvinvointijohtaja Mika Kamusta asiassa ja hyväksyi sivistys- ja hyvinvointijohtajan ehdotuksen.

<!-- image -->

## § 17

## Talousarvion ja toiminnan toteutuminen 2024 / hyvinvointilautakunta (neljännesvuosiraportti)

LAPDno-2023-883

Valmistelija / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi Heli Talvitie, Kulttuuripäällikkö, heli.talvitie@lapua.fi Päivi Pippola, Kirjastotoimenpäällikkö, paivi.pippola@lapua.fi Riina Holkkola, Musiikkiopiston vt.rehtori, riina.holkkola@lapua.fi Niko Savinainen, Liikunta- ja nuorisotoimenpäällikkö, niko.savinainen@lapua.fi Mari Takamaa, Kansalaisopiston rehtori, mari.takamaa@lapua.fi Riina Turja, Hyvinvointikoordinaattori, riina.turja@lapua.fi Tiina Lassila, Hallintosihteeri, tiina.lassila@lapua.fi

1 Ta 24 / hyvinvointilautakunta / käyttötalouden toteuma 1.1.-31.12.2024

2 Ta24 / hyvinvointilautakunta / käyttötalouden toteuma toimialoittain 1.1.-31.12.2024

3 Ta 24 / hyvinvointilautakunta / investoinnit 1.1.-31.12.2024

4 Toimintakertomus hyvinvointilautakunta 2024 / esityslistaversio

5 Toimintakertomus hyvinvointilautakunta 2024 / kokouksessa päivitetty versio

Kaupunginvaltuusto on kokouksessaan 11.12.2023 § 103 hyväksynyt talousarvion vuodelle 2024.

Hyvinvointilautakunnan talousarvion toteutuminen ajalta 1.1.-31.12.2024:

|                | TA 2024    | TOT 2024   | käyttö-%   |
|----------------|------------|------------|------------|
| Toimintatuotot | 1.329.950  | 1.127.089  | 84,7       |
| Toimintakulut  | -7.501.230 | -7.152.838 | 95,4       |
| Toimintakate   | -6.171.280 | -6.025.748 | 97,6       |

Hyvinvointilautakunnan talousarvio toteutui ylijäämäisenä 145.532 euroa.

Toimintakertomus laaditaan kuntalain mukaisesti osana tilinpäätöstä. Toimintakertomuksessa on esitetty selvitys valtuuston asettamien taloudellisten ja toiminnallisten tavoitteiden toteutumisesta. Toimintakertomus on laadittu talouspäällikön antamien ohjeiden mukaan. Toimintakertomuksessa on myös selvitetty miten sisäinen valvonta ja siihen liittyvät riskit on huomioitu.

Hyvinvointilautakunnan toimintakertomus vuodelta 2024 liitteenä.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta:

## Liitteet

## Lapuan kaupunki Hyvinvointilautakunta

<!-- image -->

<!-- image -->

<!-- image -->

- 1) kuulee sivistys- ja hyvinvointijohtajaa ja vastuualueiden esimiehiä asiassa ja hyväksyy liitteen mukaisesti hyvinvointilautakunnan toiminnan toteutumisen vuodelta 2024.
- 2) esittää kaupunginhallitukselle ja edelleen kaupunginvaltuustolle, että se hyväksyy liitteen mukaisesti hyvinvointilautakunnan toiminnan toteutumisen vuodelta 2024.
- 3) toteaa, että hyvinvointilautakunnan talousarvio vuodelta 2024 toteutui ylijäämäisenä 145.532 euroa.
- 3) esittää kaupunginhallitukselle ja kaupunginvaltuustolle hyväksyttäväksi hyvinvointilautakunnan talousarvion vuodelta 2024.

## Päätös

Kokouksessa esiteltiin kulttuuri-, museo- ja matkailupalveluiden osalta päivitetty toimintakertomus. Tämän pöytäkirjan liitteenä on sekä esityslistalla ollut toimintakertomus että päivitetty toimintakertomus.

## Hyvinvointilautakunta:

- 1) kuuli sivistys- ja hyvinvointijohtajaa ja vastuualueiden esimiehiä asiassa ja hyväksyi kokouksessa esitetyn päivitetyn hyvinvointilautakunnan toiminnan toteutumisen vuodelta 2024.
- 2) päätti esittää kaupunginhallitukselle ja edelleen kaupunginvaltuustolle, että se hyväksyy kokouksessa esitetyn päivitetyn hyvinvointilautakunnan toiminnan toteutumisen vuodelta 2024.
- 3) totesi, että hyvinvointilautakunnan talousarvio vuodelta 2024 toteutui ylijäämäisenä 145.532 euroa.
- 3) päätti esittää kaupunginhallitukselle ja kaupunginvaltuustolle hyväksyttäväksi hyvinvointilautakunnan talousarvion vuodelta 2024.

<!-- image -->

## § 18

Talousarvion toteutuminen ajalta 1.-31.1.2025 / hyvinvointilautakunta (kuukausiraportti)

LAPDno-2024-881

Valmistelija / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi Tiina Lassila, Hallintosihteeri, tiina.lassila@lapua.fi

1 Ta 25 / hyvinvointilautakunta / käyttötalouden toteuma 1.-31.1.2025

2 Ta 25 / hyvinvointilautakunta / investoinnit 1.-31.1.2025

3 Ta 25 / hyvinvointilautakunta / käyttötalouden toteuma toimialoittain 1.-31.1.2025

Hyvinvointilautakunnan alaisten toimialojen talouden toteuma ajalta 1.-31.1.2025:

## KÄYTTÖTALOUS:

|                | TP 2024    |   Tot. 01/2024 | Tot-%TA   | 2025       |   Tot. 01/2025 | Tot-%   |
|----------------|------------|----------------|-----------|------------|----------------|---------|
| Toimintatuotot | 1.127.089  |         36.375 | 3,2       | 1.212.750  |         65.357 | 5,4     |
| Toimintakulut  | -7.152.838 |       -583.756 | 8,2       | -4.592.543 |       -349.614 | 7,6     |
| Toimintakate   | -6.025.748 |       -547.381 | 9,1       | -3.379.793 |       -284.257 | 8,4     |

## INVESTOINNIT:

|                 |   TA 2025 |   TOT 01/2025 | Tot-%   |
|-----------------|-----------|---------------|---------|
| Kansalaisopisto |       -10 |         0     | 0       |
| Kulttuuritoimi  |       -10 |        -8.189 | 81,9    |
| Liikuntatoimi   |       -20 |         0     | 0       |

Tarkemmat erittelyt liitteinä.

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta merkitsee hyvinvointilautakunnan alaisten toimialojen talouden toteuman ajalta 1.-31.1.2025 tiedokseen.

## Päätös

Hyvinvointilautakunta hyväksyy sivistys- ja hyvinvointijohtajan ehdotuksen.

## Liitteet

## Lapuan kaupunki Hyvinvointilautakunta

<!-- image -->

<!-- image -->

## § 19

## Viranhaltijapäätökset / hyvinvointilautakunnan alaiset toimijat

Valmistelija / lisätiedot:

Tiina Lassila, Hallintosihteeri, tiina.lassila@lapua.fi

Lapuan kaupungin hallintosäännön 5 luvun 31 § 2 momentin mukaan lautakunnan alaisen toimielimen tai viranhaltijan on ilmoitettava lautakunnalle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista lautakunta on ilmoittanut, ettei se käytä otto-oikeuttaan.

Hyvinvointilautakunnan tiedoksi ilmoitetaan mahdollista lautakunnan otto-oikeuden käyttöä varten seuraavat hyvinvointilautakunnan alaisten viranhaltijoiden viranhaltijapäätökset:

## musiikkiopiston rehtori:

7.2.2025 § 1 Musiikkiopiston lukukausimaksujen maksuhuojennukset kevätlukukaudelle 2025

7.2.2025 § 2 Oppilas- ja soitinvalinnat Lapuan musiikkiopistossa 10.12.2024-7.2.2025

## Ehdotus

Esittelijä: Mika Kamunen, Sivistys- ja hyvinvointijohtaja

Hyvinvointilautakunta päättää mahdollisesta otto-oikeuden käyttämisestä edellä mainittujen viranhaltijapäätösten osalta.

## Päätös

Hyvinvointilautakunta päätti olla käyttämättä otto-oikeuttaan ja merkitsi tehdyt päätökset tiedokseen.

<!-- image -->

<!-- image -->

| Lapuan kaupunki Hyvinvointilautakunta   | Pöytäkirja 18.02.2025   | 2/2025   | 15 ( 20)   |
|-----------------------------------------|-------------------------|----------|------------|

## § 20 Ilmoitusasiat

Ei ilmoitusasioita.

<!-- image -->

| Lapuan kaupunki Hyvinvointilautakunta   | Pöytäkirja 18.02.2025   | 2/2025   | 16 ( 20)   |
|-----------------------------------------|-------------------------|----------|------------|

## § 21 Muut asiat

1) Liikuntatoimen, teknisen toimen ja urheiluseurojen kesken järjestetään yhteispalaveri maaliskuun 2025 aikana. 2) Kulttuuripalvelut haki joulukuussa 2024 Leader Aisaparilta hanketta "Ikkunat auki ". Hanke olisi ollut Aisaparin viiden kunnan yhteinen taiteelle - Pop up art Aisapari hanke. Hankesääntöjen mukaan hankkeen sisäistä kustannusten jakoa olisit tullut muuttaa, niin että palkkarahojen osuus olisi pienentynyt 20%. Tämä olisi muuttanut hankkeen toimia ja koota hankkeen omavastuuosuutta talkootyöllä. Hanke vedettiin hankkeen keston lyhyemmäksi. Lyhyemmällä hankeajalla ei ole mahdollista toteuttaa pois valmistelusta.

<!-- image -->

## § 22

## Seuraava kokous

Hyvinvointilautakunnan seuraava kokous pidetään 26.3.2025 Vanhassa Paukussa.

## Päätös

Hyvinvointilautakunnan seuraava kokous pidetään esitetystä ajankohdasta poiketen 13.3.2025 Vanhassa Paukussa.

<!-- image -->

Lapuan kaupunki Hyvinvointilautakunta

<!-- image -->

## Muutoksenhakukielto

§12, §13, §14, §16, §17, §18, §19, §20, §21, §22

## Muutoksenhakukielto

Kuntalain 136 §:n mukaan tästä päätöksestä ei saa tehdä oikaisuvaatimusta eikä kunnallisvalitusta, koska päätös koskee vain valmistelua tai täytäntöönpanoa.

Pöytäkirja 18.02.2025

2/2025

<!-- image -->

## Lapuan kaupunki Hyvinvointilautakunta

## Oikaisuvaatimus

§15

## Oikaisuvaatimusohje

Tähän päätökseen tyytymätön voi tehdä kirjallisen oikaisuvaatimuksen.

Päätökseen ei saa hakea muutosta valittamalla tuomioistuimeen.

## Oikaisuvaatimusoikeus

Oikaisuvaatimuksen saa tehdä:

- se, johon päätös on kohdistettu tai jonka oikeuteen, velvollisuuteen tai etuun päätös välittömästi vaikuttaa (asianosainen), sekä
- kunnan jäsen.

## Oikaisuvaatimusaika

Oikaisuvaatimus on tehtävä 14 päivän kuluessa päätöksen tiedoksisaannista.

Oikaisuvaatimus on toimitettava Lapuan kunnan kirjaamoon määräajan viimeisenä päivänä ennen kirjaamon aukiolojan päättymistä.

Asianosaisen katsotaan saaneen päätöksestä tiedon, jollei muuta näytetä, seitsemän päivän kuluttua kirjeen lähettämisestä.

Käytettäessä tavallista sähköistä tiedoksiantoa asianosaisen katsotaan saaneen päätöksestä tiedon, jollei muuta näytetä, kolmantena päivänä viestin lähettämisestä.

Kunnan jäsenen katsotaan saaneen päätöksestä tiedon seitsemän päivän kuluttua siitä, kun pöytäkirja on nähtävänä yleisessä tietoverkossa.

Tiedoksisaantipäivää ei lueta oikaisuvaatimusaikaan. Jos oikaisuvaatimusajan viimeinen päivä on pyhäpäivä, itsenäisyyspäivä, vapunpäivä, joulu- tai juhannusaatto tai arkilauantai, saa oikaisuvaatimuksen tehdä ensimmäisenä arkipäivänä sen jälkeen.

## Oikaisuvaatimusviranomainen:

Viranomainen, jolle oikaisuvaatimus tehdään:

Lapuan kaupungin hyvinvointilautakunta

Valtuustontie 8, 62100 Lapua

Sähköpostiosoite: kirjaamo@lapua.fi

Puhelinnumero: 06 438 4111

## Oikaisuvaatimuksen muoto ja sisältö

Oikaisuvaatimus on tehtävä kirjallisesti. Myös sähköinen asiakirja täyttää vaatimuksen kirjallisesta muodosta.

Oikaisuvaatimuksessa on ilmoitettava:

- päätös, johon haetaan oikaisua

<!-- image -->

<!-- image -->

- miten päätöstä halutaan oikaistavaksi
- millä perusteellä oikaisua vaaditaan

Oikaisuvaatimuksessa on lisäksi ilmoitettava tekijän nimi, kotikunta, postiosoite ja puhelinnumero. Jos oikaisuvaatimus voidaan antaa tiedoksi sähköisenä viestinä, yhteystietona pyydetään ilmoittamaan myös sähköpostiosoite.

## Pöytäkirja

Päätöstä koskevia pöytäkirjan otteita ja liitteitä voi pyytää Lapuan kunnan kirjaamosta.

Pöytäkirja 18.02.2025