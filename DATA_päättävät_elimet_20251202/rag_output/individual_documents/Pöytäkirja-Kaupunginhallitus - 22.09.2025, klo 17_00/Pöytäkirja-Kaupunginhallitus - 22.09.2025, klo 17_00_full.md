<!-- image -->

Lapuan kaupunki

Kaupunginhallitus

| Aika             | 22.09.2025, klo 17:00 - 19:58                                                                                       |
|------------------|---------------------------------------------------------------------------------------------------------------------|
| Paikka           | Kaupungintalo, kaupunginhallituksen kokoushuone                                                                     |
| Käsitellyt asiat | Käsitellyt asiat                                                                                                    |
| § 330            | Kokouksen laillisuus ja päätösvaltaisuus                                                                            |
| § 331            | Pöytäkirjan tarkastus                                                                                               |
| § 332            | Esityslistan hyväksyminen                                                                                           |
| § 333            | Lapuan kaupungin talouden toteutumaraportti 1.1.-31.8.2025                                                          |
| § 334            | Vuoden 2024 arviointikertomus / Kaupungin yleishallinnon ja lautakuntien selvitykset                                |
| § 335            | Konserniohjaus / Raportti valtuustolle konserniyhtiöiden tavoitteiden toteutumisesta ja taloudellisesta tilanteesta |
| § 336            | Lapuan Paloaseman vuokrasopimusten irtisanominen                                                                    |
| § 337            | Määräalan myynti tilasta 408-401-35-3 / MPV-Infrarakenne Oy Länsi-Suomi                                             |
| § 338            | Täyttölupa, tilahuoltajan toimi 1.11.2025 alkaen                                                                    |
| § 339            | Emineo Oy varsinainen yhtiökokous 29.9.2025                                                                         |
| § 340            | Provina Tekstiilipalvelut - Textilservice Oy:n osakaskokous 23.10.2025                                              |
| § 341            | Hallinnon toimialan viranhaltijoiden päätökset                                                                      |
| § 342            | Lautakuntien ja toimikuntien esityslistat/pöytäkirjat                                                               |
| § 343            | Kuntayhtymien ja hyvinvointialueen pöytäkirjat/esityslistat                                                         |
| § 344            | Ilmoitusasiat                                                                                                       |
| § 345            | Muut asiat                                                                                                          |

<!-- image -->

Lapuan kaupunki

Kaupunginhallitus

Pöytäkirja

22.09.2025

Saapuvilla olleet jäsenet Harri Seppälä, puheenjohtaja Pekka Hella, 1. varapuheenjohtaja Riitta Kangasluoma, 2. varapuheenjohtaja Ritva-Leena Heikkinen Matti Kangas Helena Lahtinen Sari Oja-Lipasti Hanna Peräaho Hannu Saarela Jussi Vaahtoniemi Marko Ämmälä

Muut saapuvilla olleet Anneli Jäätteenmäki Kai Pöntinen Marcus Toppari Satu Kankare, Kaupunginjohtaja, esittelijä Minna Kangasluoma, Hallintopäällikkö, sihteeri

Allekirjoitukset

Harri Seppälä Puheenjohtaja Minna Kangasluoma Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 25.09.2025 klo 10:23. Allekirjoituksen oikeellisuuden voi todentaa kirjaamosta.

Pöytäkirjan tarkastus

Pöytäkirja on tarkastettu ja hyväksytty 25.09.2025 25.09.2025

Ritva-Leena Heikkinen Matti Kangas

Pöytäkirjan nähtävänäolo Lapuan kaupungin verkkosivuilla 26.9.2025

15/2025

2 (

27)

<!-- image -->

## § 330

## Kokouksen laillisuus ja päätösvaltaisuus

Lapuan kaupungin hallintosäännön 16 luvun 119 §:n mukaan toimielin pitää kokouksensa päättämänään aikana ja päättämässään paikassa.

Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

Puheenjohtaja voi peruuttaa kokouksen.

Hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kokouskutsussa on ilmoitettava kokouksen aika ja paikka sekä siinä käsiteltävät asiat (asialista). Kokouskutsussa on mainittava, mitä toimielimen päätöksentekotapaa noudatetaan kunkin asian kohdalla. Jos asia käsitellään sähköisessä päätöksentekomenettelyssä, tulee kutsussa ilmaista, mihin mennessä asia on käsiteltävä sähköisesti.

Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä.

Kokouskutsu lähetetään jäsenille ja muille, joilla on läsnäolo-oikeus tai -velvollisuus, toimielimen päättämällä tavalla.

Kaupunginhallitus on 9.6.2025 § 235 päättänyt syksyn 2025 kokousajankohdista.

Kuntalain 103 §:n 2 momentin mukaan kaupunginhallitus on päätösvaltainen, kun enemmän kuin puolet sen jäsenistä on läsnä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Puheenjohtaja toteaa kokouksen laillisesti kokoonkutsutuksi ja päätösvaltaiseksi.

## Päätös

Puheenjohtaja totesi kokouksen laillisesti kokoonkutsutuksi ja päätösvaltaiseksi.

## Lapuan kaupunki

Kaupunginhallitus

<!-- image -->

<!-- image -->

## Lapuan kaupunki

## Kaupunginhallitus

## § 331

## Pöytäkirjan tarkastus

Lapuan kaupungin hallintosäännön 16 luvun 140 §:n 3 momentin mukaan pöytäkirja tarkastetaan toimielimen päättämällä tavalla.

Kaupunginhallitus on kokouksessaan 9.6.2025 § 235 päättänyt, että kaupunginhallituksen pöytäkirja tarkastetaan viimeistään kokousta seuraavana toisena työpäivänä. Jos kokousta seuraava toinen työpäivä on pyhäpäivä, voi tarkastus siirtyä seuraavaan työpäivään. Pöytäkirjan tarkastaminen tapahtuu sähköisellä allekirjoituksella.

Kaupunginhallitus voi päättää pöytäkirjan tarkastamisesta kiireellisissä asioissa tarvittaessa myös erikseen.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Pöytäkirjan tarkastajiksi valitaan Ritva-Leena Heikkinen ja Matti Kangas sekä varatarkastajiksi Marko Ämmälä ja Helena Lahtinen.

## Päätös

Pöytäkirjan tarkastajiksi valittiin Ritva-Leena Heikkinen ja Matti Kangas sekä varatarkastajiksi Marko Ämmälä ja Helena Lahtinen.

<!-- image -->

<!-- image -->

## Lapuan kaupunki

Kaupunginhallitus

## § 332 Esityslistan hyväksyminen

Lapuan kaupungin hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kokouskutsussa on ilmoitettava kokouksen aika ja paikka sekä siinä käsiteltävät asiat.

Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus hyväksyy esityslistan.

## Päätös

Kaupunginhallitus hyväksyi esityslistan.

<!-- image -->

<!-- image -->

## § 333

## Lapuan kaupungin talouden toteutumaraportti 1.1.-31.8.2025

LAPDno-2024-426

Valmistelija / lisätiedot:

Anne Marjamäki, Talouspäällikkö, anne.marjamaki@lapua.fi

Liitteet

1 Talousraportti 8-2025.pdf

## Verotulot ja valtionosuudet

Elokuun loppuun mennessä kunnallisveroa on kertynyt 17,3 milj. euroa eli 67,1 %: talousarviosta. Kunnallisverotuloja on kertynyt 0,1 milj. euroa enemmän talousarvion tasaiseen toteutumaan verrattuna. Edellisen vuoden vastaavaan ajankohtaan verrattuna kunnallisverotuloja on kertynyt 0,6 milj. euroa enemmän.

Kiinteistöveroa on kertynyt elokuun loppuun mennessä 1,6 milj. euroa eli 47,3% budjetoiduista kiinteistöverotuloista. Kiinteistöverotuotot kertyvät epätasaisesti tilikauden aikana ja suurimmat kiinteistöverotilitykset ajoittuvat ajanjaksolle heinäkuulokakuu. Tarkasteltavalla ajanjaksolla on tilitetty kaksi merkittävää kiinteistöverotuloerää.

Yhteisöveroa on kertynyt elokuun loppuun mennessä 1,8 milj. euroa eli 73,2 % talousarviosta. Yhteisöverotuloa on kertynyt 0,16 milj. euroa enemmän talouden tasaiseen toteutumaan verrattuna. Edelliseen vuoteen verrattuna yhteisöverotuloja on kertynyt 0,1 milj. euroa vähemmän. Yhteisöverotulojen kehitys on ollut myönteistä talousarvion tasaiseen toteutumaan verrattuna. Yhteisöveron kertymä on kuitenkin herkkä suhdannevaihteluille ja yritysten tuloskehitykselle ja sen määrä voi vaihdella neljännesten välillä.

Verotulojen kokonaiskertymä on raportointiajalta 20,7 milj. euroa. Talousarvioon tasaiseen toteutumaan verrattuna verotuloja on kertynyt 0,4 milj. euroa vähemmän, mikä vastaa 1,3 %-yksikköä. Verotulojen kertymä on toistaiseksi jäänyt jälkeen talouden tasaisesta toteutumasta, mikä selittyy ensisijaisesti kiinteistöverojen epätasaisella kertymisellä ja niiden pääasiallisten tilitysten ajoittumisella loppukesään ja alkusyksyyn. Verotuloja on kertynyt 0,5 milj. euroa enemmän kuin viime vuonna.

Valtionosuuksiin on budjetoitu 14,4 milj. euroa. Elokuun loppuun mennessä valtionosuuksia on tilitetty 9,7 milj. euroa. Valtionosuudet tilitetään kuukausittain.

## Käyttötalous ja vuosikate 1.1. - 31.8.2025

Liitteenä oleva talouden toteutumaraportti sisältää sekä sisäiset että ulkoiset erät. Talouden tasainen toteutumaprosentti on 66,7%.

Toimintatuotot ovat 12,03 milj. euroa ja toimintakulut ovat 40,66 milj. euroa.

<!-- image -->

15/2025

6 ( 27)

<!-- image -->

Toimintakate on -28,46 milj. euroa ja vuosikate on 5,78 milj. euroa. Lapuan kaupungin talous on toteutunut  talousarviota parempana. Koko vuoden lopullisesta toteutumasta on kuitenkin haastavaa tehdä johtopäätöksiä, sillä loppuvuoden kulut ovat yleensä olleet alkuvuotta raskaampia, mikä on hyvä ottaa huomioon talouden toteutumaa tarkasteltaessa.  Talouden toteutumalukuja voidaan kuitenkin pitää tasapainoisena tarkastelujakson osalta. Toimintakulut ovat alittuneet 3,2 %-yksikköä talouden tasaiseen toteutumaan verrattuna. Tämä vastaa 2 milj. euroa. Toimintatuotot ovat toteutuneet 67,5 %.sti eli niitä on kertynyt 0,8 %-yksikköä enemmän, mikä vastaa 0,16 milj. euroa.

## Kaupunginhallituksen ja lautakuntien talousarvioiden toteutuminen 1.1. 31.8.2025

Kaupunginhallituksen toimintatuotot ovat 3,2 milj. euroa ja toimintakulut 6,3 milj. euroa. Toimintakate on -3,1 milj. euroa. Kaupunginhallituksen toimintakate on alittunut talousarvion tasaiseen toteutumaan verrattuna 0,6 milj. euroa eli 10,6 %yksikköä. Kaupunginhallituksen toimintakulut eivät ole verrannolliset edelliseen vuoteen, koska työllisyyspalvelujen kustannukset ovat mukana kaupunginhallituksen luvuissa vuoden 2025 alusta lähtien.

Sivistyslautakunnan toimintatuotot ovat 0,6 milj. euroa ja toimintakulut 19,2 milj. euroa. Toimintakate on -18,6 milj. euroa. Toimintakate on toteutunut 65,6 %:sti talousarvioon verrattuna. Sivistyslautakunnan toimintakate on alittunut 1,1 %yksikköä (0,3 milj. euroa)  tasaiseen toteutumaan verrattuna. Toimintatuotot ovat toteutuneet talousarvioon nähden 46,9 %:sti eli ne ovat alittuneet 19,8 %-yksikköä talouden tasaiseen toteutumaan verrattuna. Tämä vastaa 0,2 milj. euroa. Sivistyslautakunnan toimintakulut ovat toteutuneet 64,8 %:sti eli toimintakulut ovat alittuneet 1,9 %-yksikköä talouden tasaiseen toteutumaan verrattuna. Sivistyslautakunnan hankerahoja on siirretty käyttötalouteen 6 ensimmäiseltä kuukaudelta hankkeiden kulujen mukaisessa suhteessa.

Hyvinvointilautakunnan toimintatuotot ovat 0,7 milj. euroa ja toimintakulut 4,8 milj. euroa. Toimintakate on -4,1 milj. euroa. Toimintakate on toteutunut 63,4 %:sti eli toimintakate on alittunut 3,3 %-yksikköä talouden tasaiseen toteutumaan verrattuna, mikä vastaa 0,2 milj. euroa. Hyvinvointilautakunnan hankerahoja on siirretty käyttötalouteen 6 ensimmäiseltä kuukaudelta hankkeiden kulujen mukaisessa suhteessa.

Teknisen lautakunnan toimintatuotot ovat 7,4 milj. euroa ja toimintakulut ovat 10,1 milj. euroa. Toimintakate on -2,5  milj. euroa. Toimintakate on toteutunut 47,8 %:sti. Teknisen lautakunnan toimintakate on alittunut 18,9 %-yksikköä mikä vastaa 1 milj. euroa. Vanhan lukion tontilla on uimahallin ja lp-alueen rakentamisen yhteydessä todettu öljyllä pilaantuneita maita myös aiemmin kunnostetun alueen ulkopuolelta. Kunnostustoimenpiteistä on aiheutunut käyttötalouteen arviolta 0,1 milj. euron lisäkustannukset, joita ei ole talousarviossa huomioitu. Pilaantuneiden maiden kunnostus aiheuttaa käyttötalouteen n. 0,1 milj. euron ylitysuhan. Em. lisäkustannukset eivät toistaiseksi näy lautakunnan talouden toteutumassa.

<!-- image -->

Ympäristölautakunnan toimintatuotot ovat olleet 0,1 milj. euroa ja toimintakulut 0,25 milj. euroa. Toimintakate on -0,1 milj. euroa. Toimintakate on toteutunut 50,7 %:sti. Ympäristölautakunnan toimintakate on alittunut talousarvion tasaiseen toteutumaan verrattuna 0,04 milj. eurolla.

## Ennuste talouden toteutumasta

Toimintatuottoihin on budjetoitu 17,8 milj. euroa. Toimintatuottojen toteutuma elokuun lopussa on ollut n. 12 milj. euroa. Toimintatuottojen tasainen toteutuma olisi 66,7 %. Toimintatuottoja on kertynyt talouden tasaiseen toteutumaan verrattuna 0,8  %-yksikköä enemmän mikä vastaa 0,16 milj. euroa. Toimintatuotot eivät aina kerry tasaisessa tahdissa ja kuukausittaiset vaihtelut voivat olla suuria.

Toimintakuluihin on budjetoitu 64,1 milj. euroa. Elokuun lopun toteutuman mukaan toimintakulut olivat 40,7  milj. euroa. Talousarvio on toteutunut toimintakulujen osalta 63,5 %:sti. Alitusta on talousarvion tasaiseen toteutumaan verrattuna 3,2 %-yksikköä, mikä vastaa 2,1 milj. euroa. Toimintakulut ovat edellisvuoden vastaavaan ajankohtaan verrattuna n. 0,2 milj. euroa suuremmat, mikä vastaa 0,4 prosenttia. Lomapalkkajaksotuksen muutos kesäkuulta on +0,6 milj. euroa ja tämä vaikuttaa toimintakuluja pienentävästi.

Toimintakatteeksi on budjetoitu -45,9 milj. euroa. Elokuun lopussa toimintakate oli -28,5  milj. euroa. Toimintakate on toteutunut talousarvioon verrattuna 62,1%:sti. Toimintakate on alittunut 2,1  milj. eurolla (4,6 %-yksikköä) talousarvion tasaiseen toteutumaan verrattuna.

Verotuloja on kertynyt elokuun loppuun mennessä 20,7 milj. euroa ja valtionosuuksia 9,7 milj. euroa. Verotuloja on kertynyt talousarvion tasaiseen toteutumaan verrattuna 0,4 milj. euroa (1,3%-yksikköä) vähemmän. Verotulojen kertymä on toistaiseksi jäänyt jälkeen talouden tasaisesta toteutumasta, mikä selittyy ensisijaisesti kiinteistöverojen epätasaisella kertymisellä ja niiden pääasiallisten tilitysten ajoittumisella loppukesään ja alkusyksyyn. Kuluvan vuoden osalta on kertynyt vasta kaksi merkittävää kiinteistöverotuloerää.   Vaikka tuoreimmat verotuloennusteet antavat viitteitä budjetoitua pienemmistä kunnallisverotuloista koko vuoden osalta, tarkastelujakson verokertymä on ollut edelleen suotuisa kunnallisvero- ja yhteisöverotulojen osalta. Verotulojen kertymisen tilannetta seurataan, eikä kunnallisverotulojen koko vuoden kehityksestä voida vielä tässä vaiheessa tehdä lopullisia päätelmiä, ja mm. kiinteistöverotilitysten ajoittuminen vuoden toiselle puoliskolle vaikuttaa osaltaan sekä verotulokehitykseen että vuosikatteeseen. Edellisvuoden vastaavaan ajankohtaan verrattuna verotuloja on kertynyt 0,5 milj. euroa enemmän (2,4%).

Rahoitustuotot ja -kulut tiliryhmän rahoitustuotot ovat 3,9 milj. euroa. Talousarvion tasaiseen toteutumaan verrattuna rahoitustuotot ovat toteutuneet 82,7 %:sti. Rahoitustuotot ja -kulut tiliryhmä sisältää sisäiset korkotuotot, joiden osuus on 4,3  milj. euroa elokuun lopussa. Lainojen korkokuluja on maksettu 0,7 milj. eurolla.

Vuosikate on 5,78 milj. euroa. Vuosikate on 1,7 milj. euroa parempi kuin vuosi sitten vastaavana ajankohtana. Vuosikate on myös 2,5 milj. euroa talouden tasaista toteutumaa parempi.

<!-- image -->

<!-- image -->

Lapuan kaupungin talous on toteutunut tarkastelujaksolla talousarviota parempana. Koko vuoden lopullisesta toteutumasta on kuitenkin haastavaa tehdä johtopäätöksiä, sillä loppuvuoden kulut ovat yleensä olleet alkuvuotta raskaampia, mikä on hyvä ottaa huomioon talouden toteutumaa tarkasteltaessa. Esimerkiksi palkkojen yleiskorotukset tulevat voimaan 1.10, mikä tulee kasvattamaan henkilöstökustannuksia loppuvuoden aikana ja verotulokertymään sisältyy aina epävarmuutta. Talouden toteutumalukuja voidaan kuitenkin pitää tasapainoisena nykytilanteessa.

Kulukehitykseen vaikuttavia epävarmuustekijöitä kuluvan vuoden osalta ovat yleinen taloudellinen tilanne, maailmantilanne, verotulokehitys, inflaatio ja korkokulujen kehityksen taso. Taloustilanteen aktiivinen seuranta, toimenpideohjelman sekä kustannustietoisten ratkaisujen tekeminen ovat kuitenkin ehdottoman tärkeitä tekijöitä talouden tasapainon saavuttamisessa.

Investointien nettomenot ovat olleet 4,7 milj. euroa eli 38,4% investointien nettomäärärahasta. Vuoden 2025 nettoinvestointimääräraha on 12,4 milj. euroa.

Lainamäärä elokuun lopussa on 60,6 milj. euroa, joista lyhytaikaisten lainojen määrä on 20 milj. euroa.  Lainoja on lyhennetty 3,7 milj. euroa elokuun loppuun mennessä vuoden 2024 lopun tilanteeseen verrattuna.

Lapuan kaupungin talouden toteutumaraportti 1.1. - 31.8.2025  on liitteenä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee tiedoksi talouden toteutuman 1.1.-31.8.2025.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

<!-- image -->

## § 334

## Vuoden 2024 arviointikertomus / Kaupungin yleishallinnon ja lautakuntien selvitykset

LAPDno-2025-524

Valmistelija / lisätiedot:

Satu Kankare, Kaupunginjohtaja, satu.kankare@lapua.fi

Tarkastuslautakunta on esittänyt vuoden 2024 arviointikertomuksen, johon lautakunnat ja hallinnon toimiala ovat antaneet omat selvityksensä.

Kaupunginhallitus käsittelee vastaukset kokouksessaan, tuottaa vastauksista yhteenvedon tarkastuslautakunnalle ja seuraa toimenpiteiden kehitystä.

Vuoden 2024 arviointikertomuksen selvitykset hallinnon toimialalta ja lautakunnilta ovat liitteenä. Kaupunginhallitus käy ne läpi ja ottaa kantaa omalta osaltaan vastauksiin.

Lapuan kaupungin tarkastuslautakunta on jättänyt arviointikertomuksen vuodelta 2024 kaupunginvaltuustolle ja esittänyt, että valtuusto edellyttää kaupunginhallitukselta arviointikertomuksessa esitettyihin kannanottoihin ja havaintoihin lausunnot ja toimenpide-esityksen niin, että ne voidaan käsitellä hallituksessa 30.9.2025 mennessä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

1.    hyväksyä selvitykset ja ottaa kantaa vastauksiin omalta osaltaan.
2.    esittää yhteenvedon tarkastuslautakunnalle.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Lapuan kaupunki

Kaupunginhallitus

<!-- image -->

15/2025

10 ( 27)

<!-- image -->

## § 335

## Konserniohjaus / Raportti valtuustolle konserniyhtiöiden tavoitteiden toteutumisesta ja taloudellisesta tilanteesta

LAPDno-2025-829

Valmistelija / lisätiedot: Satu Kankare, Kaupunginjohtaja, satu.kankare@lapua.fi Lapuan kaupunginvaltuusto on 9.12.2024 uudistanut kaupungin omistajapolittiset linjaukset ja päivittänyt konserniohjeen. Uudet linjaukset ja konserniohjeet ovat tulleet voimaan vuoden 2025 alusta. Päivitetyn konserniohjeen 9 §:n mukaisesti tytäryhtiöiden tulee antaa puolivuosikatsaus ajalta 1.1.-30.6.2025 viimeistään 15.8.2025 mennessä. Lapuan kaupungin hallintosäännön 24 §:n mukaan kaupungin konsernijohtoon kuuluvat kaupunginhallitus ja kaupunginjohtaja sekä kaupunginhallituksen erikseen määräämät viranhaltijat. Hallintosäännön 25 §:n mukaan konsernijohto mm. antaa valtuustolle raportin konserniyhtiöiden tavoitteiden toteutumisesta ja taloudellisen aseman puolivuosittain kehittymisestä sekä omistajaohjauksen tuloksellisuudesta. Lapuan kaupungin konserniohjeen 9 §:n mukaan kaupungin tytäryhteisön ja kuntayhtymän on annettava kaupunginhallitukselle kaupunkikonsernin taloudellisen aseman arvioimiseen ja sen toiminnan tuloksen laskemiseen tarvittavat tiedot. Tytäryhteisöjen tulee antaa seurantaa varten kaupungille neljännesvuosittain raportti toiminnan ja talouden kehittymisestä sekä arvio asetettujen tavoitteiden toteutumisesta ja niihin liittyvistä riskeistä. Tytäryhtiön tulee antaa neljännesvuosittain myös seurantaraportti yksittäisistä investoinneista, joiden suuruus on yli 500.000 euroa. Tytäryhteisöillä tulee olla tätä varten riittävät talouden ja toiminnan seurantaja mittausjärjestelmät sekä yhteisön hallituksen hyväksymät sisäisen valvonnan ja riskienhallinnan toimintaohjeet. Todennäköisesti realisoituvasta riskistä on raportoitava viipymättä konsernijohdolle. Tytäryhtiöiden raportointi 1.1.202530.6.2025 vastaa (6/6) konserniohjeen mukaista raportointia.Tytäryhtiöiden hallitusten roolia neljännesvuosikatsausten valmistelussa on osittain edelleen vahvistettava. Kaupunginhallituksen päätöksen mukaan tytäryhtiöiden hallitusten kokousten esityslistat ja pöytäkirjat tulee toimittaa juoksevasti tiedoksi kaupunginjohtajalle ja kaupunginhallituksen puheenjohtajalle. Lisäksi konserniohjeen liitteenä olevassa hallituksen työjärjestysmallissa todetaan, että 'Kopio esityslistasta ja pöytäkirjasta lähetetään kaupunginhallituksen määräämälle konsernijohdon edustajalle. Tiedot ovat salassa pidettäviä julkisuuslain 24.1 §:n 20 kohdan perusteella.' Tytäryhtiöt ovat viime kuukausina toimineet (6/6) pöytäkirjojen osalta annetun ohjeen mukaisesti.

Kaupunkikonsernissa noudatetaan yhtenäistä riskienhallintapolitiikkaa, jonka periaatteet on kuvattu Lapuan kaupungin sisäisen valvonnan ja riskienhallinnan

<!-- image -->

Lapuan kaupunki Kaupunginhallitus

<!-- image -->

ohjeessa. Politiikalla määritetään ne periaatteet, joiden mukaan riskeihin varaudutaan. Lapuan kaupungin tytäryhtiöt voivat laatia tarkempia ohjeita sisäisen valvonnan ja riskienhallinnan tulokselliseksi toteuttamiseksi. Ohjeiden tulee kuitenkin olla Lapuan kaupungin sisäisen valvonnan ja riskienhallinnan ohjeen periaatteiden mukaisia. Tytäryhtiöiden toimitusjohtajat ja hallituksen jäsenet vastaavat siitä, että yhtiöt ovat varautuneet riskeihin ja toteuttavat sisäistä valvontaa. Tytäryhtiöiden toimintaprosessien kehittämistä tulee jatkaa ja tytäryhtiöiden hallitusten roolia tulee vahvistaa.

Uudistetun konserniohjeen mukaisesti 'Tytäryhtiön toimitusjohtajan ja hallituksen tulee kerran vuodessa vastata konsernijohdon lähettämään sisäisen valvonnan ja riskienhallinnan kyselyyn. Kyselyyn vastataan yhteisesti hallituksen kokouksessa.' Lapuan kaupunginhallitus on kokouksessaan 8.9.2025 päättänyt ottaa käyttöön sisäisen valvonnan ja riskienhallinnan kyselyn tytäryhtiöille ja edellyttää tytäryhtiöitä vastaamaan kyselyyn ja toimittamaan vastaukset talouspäällikölle ja kaupunginjohtajalle ilmoitettuun määräaikaan mennessä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää antaa valtuustolle raporttina konserniyhtiöiden tavoitteiden toteutumisesta ja taloudellisesta tilanteesta yllä olevan selvityksen.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

Kokouksessa pidettiin tauko tämän asian käsittelyn ja päätöksenteon jälkeen klo 18.4318.48 välisenä aikana.

<!-- image -->

## § 336

## Lapuan Paloaseman vuokrasopimusten irtisanominen

LAPDno-2025-828

Valmistelija / lisätiedot:

Satu Kankare, Kaupunginjohtaja, satu.kankare@lapua.fi

Lapuan kaupunki on vuokrannut Lapuan paloaseman tilat seuraavasti:

-          Seinäjoen Kaupunki/Etelä-Pohjanmaan Pelastuslaitos -liikelaitos on vuokrannut 1.959,1 neliötä. Viimeisin vuokrasopimus on allekirjoitettu 29.4.2020.
-          Etelä-Pohjanmaan Sairaanhoitopiirin kuntayhtymä on vuokrannut 232,7 neliötä. Viimeisin vuokrasopimus on allekirjoitettu 29.6.2020.
-          Yllä mainitut vuokrasopimukset ovat siirtyneet Etelä-Pohjanmaan hyvinvointialueelle vuoden 2023 alusta lukien.

Lapuan kaupungin ja Etelä-Pohjanmaan hyvinvointialueen välisissä vuokrasopimusneuvotteluissa on todettu, että kyseiset vuokrasopimukset edellyttävät vuokraehtojen tarkistuksia 1.1.2026 alkaen. Molempien sopimusten irtisanomisaika on kolme kuukautta.

Nykyiset vuokrasopimukset ovat oheismateriaalina.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää irtisanoa Lapuan paloaseman vuokrasopimukset päättymään 31.12.2025. Kaupunginhallitus toteaa, että irtisanomisen syynä on nykyisiin vuokraehtoihin tarvittavat muutokset.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

<!-- image -->

15/2025

13 ( 27)

<!-- image -->

## Lapuan kaupunki

## Kaupunginhallitus

Kaupunginhallitus, § 317,08.09.2025 Kaupunginhallitus, § 337, 22.09.2025

§ 337

## Määräalan myynti tilasta 408-401-35-3 / MPV-Infrarakenne Oy Länsi-Suomi

LAPDno-2025-798

## Kaupunginhallitus, 08.09.2025, § 317

Valmistelijat / lisätiedot:

Markku Turja, Kaupungingeodeetti, markku.turja@lapua.fi

1 Kartta / MPV-Infrarakenne Oy.pdf 2 MPV määräala.pdf

MPV-Infrarakenne Oy:n puolesta Jussi Surkko on pyytänyt saada ostaa n. 1,856 ha:n suuruisen määräalan tilasta Hirvimetsä RN:o 35:3 Lapuan kaupungin Alanurmon kylässä, varastoalueen perustamista varten. Määräala sijaitsee Hirvijärventien varressa n. 1,5 km:n etäisyydellä Valtatie 19:sta. Määräalan kauppahinnaksi on sovittu kahdeksantoistatuhatta viisistaakuusikymmentä (18.560) euroa. Ostaja maksaa määräalan erottamiskulut ja kaupanvahvistajan palkkion.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää myydä MPV-Infrarakenne Oy:lle n. 1,856 ha:n suuruisen määräalan tilasta Hirvimetsä RN:o 35:3 Lapuan kaupungin Alanurmon kylässä, kahdeksantoistatuhannen viidensadankuudenkymmenen (18.560) euron kauppahinnalla ja muuten kauppakirjassa ilmenevin ehdoin. Ostaja maksaa määräalan erottamiskulut ja kaupanvahvistajan palkkion.

## Päätös

Kaupunginjohtaja alusti asiaa. Keskustelun jälkeen kaupunginjohtaja muutti ehdotustaan siten, että asia päätetään palauttaa takaisin valmisteluun.

Kaupunginhallitus hyväksyi kaupunginjohtajan muutetun ehdotuksen keskustelun jälkeen.

## Kaupunginhallitus, 22.09.2025, § 337

Valmistelija / lisätiedot:

Markku Turja, Kaupungingeodeetti, markku.turja@lapua.fi

Liitteet

<!-- image -->

15/2025

14 ( 27)

<!-- image -->

## Lapuan kaupunki

Kaupunginhallitus

## Liitteet

1 Kartta / MPV-Infrarakenne Oy.pdf 2 MPV määräala.pdf

MPV-Infrarakenne Oy Länsi-Suomen puolesta Jussi Surkko on pyytänyt saada ostaa n. 1,856 ha:n suuruisen määräalan tilasta Hirvimetsä RN:o 35:3 Lapuan kaupungin Alanurmon kylässä, varastoalueen perustamista varten. Määräala sijaitsee Hirvijärventien varressa n. 1,5 km:n etäisyydellä Valtatie 19:sta. Määräalan kauppahinnaksi on sovittu kahdeksantoistatuhatta viisistaakuusikymmentä (18.560) euroa. Ostaja maksaa määräalan erottamiskulut ja kaupanvahvistajan palkkion.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää myydä MPV-Infrarakenne Oy Länsi-Suomelle n. 1,856 ha:n suuruisen määräalan tilasta Hirvimetsä RN:o 35:3 Lapuan kaupungin Alanurmon kylässä, kahdeksantoistatuhannen viidensadankuudenkymmenen (18.560) euron kauppahinnalla ja muuten kauppakirjassa ilmenevin ehdoin. Ostaja maksaa määräalan erottamiskulut ja kaupanvahvistajan palkkion.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

<!-- image -->

<!-- image -->

## Lapuan kaupunki

## Kaupunginhallitus

## Tekninen lautakunta, § 125,16.09.2025 Kaupunginhallitus, § 338, 22.09.2025

§ 338

Täyttölupa, tilahuoltajan toimi 1.11.2025 alkaen

LAPDno-2025-23

## Tekninen lautakunta, 16.09.2025, § 125

Valmistelijat / lisätiedot:

Leena Luomanen, Palvelupäällikkö, leena.luomanen@lapua.fi

Ruoka- ja puhtauspalveluissa on vapautumassa tilahuoltajan toimi eläköitymisestä johtuen 1.11.2025 alkaen.

Puhtauspalvelujen tuottamisen resurssointi kohteissa perustuu työmäärälaskentaan, joten toimen täyttäminen on välttämätöntä palvelutuotannon turvaamiseksi.

Lapuan kaupungin hallintosäännön 36 §:n mukaan vapautuvien virkojen ja toimien täyttäminen edellyttää täyttölupaa kaupunginhallitukselta.

## Ehdotus

Esittelijä: Mirva Korpi, Tekninen johtaja

Tekninen lautakunta esittää kaupunginhallitukselle, että se myöntää täyttöluvan tilahuoltajan toimeen 1.11.2025 alkaen toistaiseksi.

## Päätös

Lautakunta hyväksyi ehdotuksen.

## Kaupunginhallitus, 22.09.2025, § 338

Hallintosäännön 36 §:n perusteella vapautuvien sekä uusien virkojen ja toimien täyttäminen edellyttää täyttölupaa kaupunginhallitukselta.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää, että se myöntää täyttöluvan tilahuoltajan toimeen 1.11.2025 alkaen toistaiseksi.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

<!-- image -->

<!-- image -->

## § 339

## Emineo Oy varsinainen yhtiökokous 29.9.2025

LAPDno-2024-782

Valmistelija / lisätiedot:

Minna Kangasluoma, Hallintopäällikkö, minna.kangasluoma@lapua.fi

Emineo Oy:n varsinainen yhtiökokous pidetään 29.9.2025 klo 13.00 Veljekset Ala-

Talkkari Oy:n tiloissa Hellanmaantie 619, Hellanmaa Lapuan kaupunginhallitus on 9.6.2025 § 226 valinnut ajalle 1.6.2025 - 31.5.2027 Emineo Oy:n yhtiökokousedustajaksi talouspäällikön. Kaupunginhallitus ohjeistaa yhtiökokousedustajaa.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

1. merkitä yhtiökokouksen ajankohdan tiedokseen.
2. antaa ohjeistuksen yhtiökokousedustajalle.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Lapuan kaupunki

## Kaupunginhallitus

<!-- image -->

15/2025

17 ( 27)

<!-- image -->

## § 340

## Provina Tekstiilipalvelut - Textilservice Oy:n osakaskokous 23.10.2025

LAPDno-2024-968

Valmistelija / lisätiedot:

Minna Kangasluoma, Hallintopäällikkö, minna.kangasluoma@lapua.fi

Provina Tekstiilipalvelut - Textilservice Oy:n osakaskokous 23.10.2025 klo 9.00. Kokous pidetään Provinan tiloissa Seinäjoella osoitteessa Tuottajantie 36 ja Teamsetäyhteydellä.

Kaupunginhallitus on 9.6.2025 § 226 valinnut Provina Tekstiilipalvelut - Textilservice Oy:n yhtiökokousedustajaksi ajalle 1.6.2025 - 31.5.2027 hallintopäällikön.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

1. merkitä osakaskokouksen ajankohdan tiedokseen.
2. antaa ohjeistuksen osakaskokousedustajalle.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Lapuan kaupunki

Kaupunginhallitus

<!-- image -->

15/2025

18 ( 27)

<!-- image -->

## § 341

## Hallinnon toimialan viranhaltijoiden päätökset

Valmistelija / lisätiedot:

Päivi Luhtala-Sipilä, henkilöstöpäällikkö, paivi.luhtala-sipila@lapua.fi

## Hallinnon toimiala

Lapuan kaupungin hallintosäännön liitteessä 1 ratkaisuvaltaa on delegoitu seuraaville hallinnon toimialan viranhaltijoille:

-   hallintopäällikkö
-   talouspäällikkö
-   henkilöstöpäällikkö
-   tietohallintopäällikkö

Hallintosäännön 5 luvun 31 §:n (ottokelpoisen päätöksen ilmoittaminen) mukaan kaupunginhallituksen alaisen toimielimen sekä viranhaltijan on ilmoitettava kaupunginhallitukselle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista kaupunginhallitus on päättänyt, ettei se käytä otto-oikeuttaan.

Hallintosäännön 5 luvun 31 §:n mukainen ilmoitus hallinnon toimialan viranhaltijoiden päätöksistä ajalta 23.8.2025 - 18.9.2025:

-   Hallintopäällikön viranhaltijapäätös 10.9.2025 § 5 / Lapuan torin käyttöoikeus Suurtoripäivän järjestämiseksi 26.9.2025
-   Talouspäällikön viranhaltijapäätös 12.9.2025 § 5 / ST1-polttoainekortin hankinta vesihuoltolaitoksen vesihuoltomestarille
-   Henkilöstöpäällikön viranhaltijapäätös 15.9.2025 § 15 / Suviduuni 2025, tukien myöntäminen
-   Hallintopäällikön viranhaltijapäätös 15.9.2025 § 6 / Lapuan kaupungin vaakunan käyttöoikeus
-   Henkilöstöpäällikön viranhaltijapäätös 16.9.2025 § 16 / Suviduuni 2025, tukien myöntäminen
-   Henkilöstöpäällikön viranhaltijapäätös 17.9.2025 § 17 / KVTES:n kehittämisohjelman kehittämisohjelmaerän 1.2.2025 ja paikallisen erän 1.6.2025 kohdentaminen
-   Henkilöstöpäällikön viranhaltijapäätös 17.9.2025 § 18 / OVTESin osion G paikallisen erän 1.6.2025 kohdentaminen
-   Henkilöstöpäällikön viranhaltijapäätös 18.9.2025 § 19 / Varhaiskasvatuksen alueesimiehen viran siirto KVTES:istä OVTES:in osioon G

## Lapuan kaupunki

## Kaupunginhallitus

<!-- image -->

15/2025

19 ( 27)

<!-- image -->

## Lapuan kaupunki

Kaupunginhallitus

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus ei ota edellä mainittuja viranhaltijoiden päätöksiä  ajalta 23.8.2025 18.9.2025 kaupunginhallituksen käsiteltäväksi.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

<!-- image -->

15/2025

20 ( 27)

<!-- image -->

## § 342

## Lautakuntien ja toimikuntien esityslistat/pöytäkirjat

## Lapuan kaupungin lautakuntien ja toimikuntien esityslistat :

1. Sivistyslautakunnan 16.9.2025 kokouksen esityslista.

Lapuan kaupungin hallintosäännön 5 luvun 31 §:n mukainen ilmoitus (ottokelpoisen päätöksen ilmoittaminen) seuraavien lautakuntien ja toimikuntien pöytäkirjojen päätöksistä:

1. Hyvinvointilautakunnan 15.9.2025 kokouksen pöytäkirja.
2. Teknisen lautakunnan 16.9.2025 kokouksen pöytäkirja.

## Muiden lautakuntien ja toimikuntien pöytäkirjat:

1. Uimahallin seurantatoimikunnan 4.9.2025 kokouksen pöytäkirja.
2. Henkilöstöjaosto 3.9.2025 kokouksen pöytäkirja.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee esityslistat ja pöytäkirjat tiedokseen.

## Päätös

Kaupunginhallitus merkitsi esityslistat ja pöytäkirjat tiedokseen keskustelun jälkeen.

<!-- image -->

15/2025

21 ( 27)

<!-- image -->

## § 343

## Kuntayhtymien ja hyvinvointialueen pöytäkirjat/esityslistat

Seuraavat kuntayhtymät ja hyvinvointialue ovat lähettäneet jäljennöksen hallituksensa /-valtuustonsa pöytäkirjasta/esityslistasta:

1.  Etelä-Pohjanmaan hyvinvointialueen aluevaltuuston 15.9.2025 kokouksen esityslista.
2.  Seinäjoen koulutuskuntayhtymän yhtymävaltuuston 23.9.2025 kokouksen esityslista.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee pöytäkirjat ja esityslistat tiedokseen.

## Päätös

Kaupunginhallitus merkitsi pöytäkirjat ja esityslistat tiedokseen keskustelun jälkeen.

<!-- image -->

15/2025

22 ( 27)

<!-- image -->

## § 344

## Ilmoitusasiat

## Kaupunginhallituksen tiedoksi esitetään seuraavaa:

1. Hyvinvointifoorumi järjestetään 28.10.2025 klo 17:30-20:00 Alajoki-salissa, Kulttuurikeskus Vanha Paukku

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee edellä mainitut tiedokseen.

## Päätös

1. Hyvinvointifoorumi järjestetään 28.10.2025 klo 17:30-20:00 Alajoki-salissa, Kulttuurikeskus Vanha Paukku.

Kaupunginhallitus merkitsi edellä mainitun tiedokseen.

## Lapuan kaupunki

Kaupunginhallitus

<!-- image -->

15/2025

23 ( 27)

<!-- image -->

## § 345

## Muut asiat

1.  Edustukset
- Seutukaupunkiverkoston kutsu Seutukaupunkiseminaariin. Seminaari järjestetään maanantaina 3.11. kello 12-17.30 Kurikan Lakkitehtaalla. Kutsu on lähetetty kaupunginvaltuuston puheenjohtajalle, kaupunginhallituksen puheenjohtajalle sekä kaupunginjohtajalle.

## Päätös

1.  Edustukset
- Seutukaupunkiverkoston kutsu Seutukaupunkiseminaariin. Seminaari järjestetään maanantaina 3.11. kello 12-17.30 Kurikan Lakkitehtaalla. Kutsu on lähetetty kaupunginvaltuuston puheenjohtajalle, kaupunginhallituksen puheenjohtajalle sekä kaupunginjohtajalle.

Tilaisuuteen osallistuu kaupunginjohtaja Satu Kankare.

2. Lapuan kaupungin 29.9.2025 valtuuston kokous
- Kaupunginvaltuuston puheenjohtajan johdolla päätettiin, että kaupunginvaltuuston kokousta 29.9.2025 ei pidetä asioiden vähäisyydestä johtuen. Iltakoulu aloitetaan 29.9.2025 alkaen klo 17.

<!-- image -->

<!-- image -->

## Lapuan kaupunki

Kaupunginhallitus

## Muutoksenhakukielto

§330, §331, §332, §333, §334, §335, §338, §339, §340, §341, §342, §343, §344, §345

## Muutoksenhakukielto

## Oikaisuvaatimus- ja valituskielto

- Tähän päätökseen, joka koskee vain valmistelua ja täytäntöönpanoa, ei saa hakea muutosta. (Kuntalaki 136 §)
- Tähän päätökseen, joka koskee hankintaoikaisua, ei saa hakea muutosta. (Hankintalaki 135 §)
- Tähän päätökseen, jolla on päätetty olla käyttämättä etuosto-oikeutta, ei saa hakea muutosta. (Etuostolaki 22 § 3 mom.)
- Tähän oikaisuvaatimuksen johdosta annettuun päätökseen, joka koskee verotusta, ei saa hakea muutosta (Veronkantolain 51 §:n 1 mom. ja 50 §:n 7 mom.)

<!-- image -->

<!-- image -->

## Lapuan kaupunki

## Kaupunginhallitus

## Oikaisuvaatimus

§336, §337

## Oikaisuvaatimusohje

## Muutoksenhakuohje Oikaisuvaatimus

Jos olet tyytymätön päätökseen, voit vaatia siihen oikaisua Lapuan kaupunginhallitukselta eli tehdä siitä oikaisuvaatimuksen.

Lapuan kaupunginhallituksen yhteystiedot: Lapuan kaupunginhallitus Käynti- ja postiosoite: Valtuustontie 8, 62100 Lapua Puhelin: 06 438 4111 (vaihde) sähköposti: kirjaamo@lapua.fi

Oikaisuvaatimuksen voi tehdä sekä tarkoituksenmukaisuus- että laillisuusperusteella, eli jos katsot päätöksen olevan epätarkoituksenmukainen tai että

-         päätös on syntynyt virheellisessä järjestyksessä
-         päätöksen tehnyt viranomainen on ylittänyt toimivaltansa
-         tai päätös on muuten lainvastainen.

Voit tehdä oikaisuvaatimuksen, jos olet kunnan jäsen. Asianosaisena voit tehdä oikaisuvaatimuksen kunnan jäsenyydestä riippumatta, jos päätös kohdistuu sinuun tai se vaikuttaa välittömästi oikeuksiisi, velvollisuuksiisi tai etuihisi.

## Oikaisuvaatimuksen toimittaminen

Toimita oikaisuvaatimus 14 päivän kuluessa päätöksen tiedoksisaannista. Tiedoksisaantipäivää ei lueta oikaisuvaatimusaikaan. Oikaisuvaatimus on tehtävä viimeistään määräajan viimeisenä päivänä. Myöhässä tullutta oikaisuvaatimusta ei tutkita.

Kunnan jäsenen katsotaan saaneen tiedon päätöksestä seitsemän päivän kuluttua siitä, kun pöytäkirja on nähtävänä Lapuan kaupungin internet-sivulla.

Asianosaisen katsotaan saaneen tiedon päätöksestä, jollei muuta näytetä, seitsemän (7) päivän kuluttua kirjeen lähettämisestä, kolmen (3) päivän kuluttua sähköisen viestin lähettämisestä tai saantitodistuksen osoittamana aikana/erilliseen tiedoksiantotodistukseen merkittynä aikana.

Voit toimittaa oikaisuvaatimuksen sähköpostilla, postittamalla, tuomalla sen Lapuan kaupungintalon seinässä olevaan postilaatikkoon tai henkilökohtaisesti Lapuan kaupungintalon kirjaamoon. Oikaisuvaatimusasiakirjat on toimitettava oikaisuvaatimusviranomaiselle viimeistään oikaisuvaatimusajan viimeisenä päivänä ennen viraston aukioloajan päättymistä.

<!-- image -->

15/2025

26 ( 27)

<!-- image -->

Lapuan kaupunki

Kaupunginhallitus

Pöytäkirja

22.09.2025

Jos viimeinen palautuspäivä osuu viikonlopulle tai pyhäpäiväksi, voit toimittaa oikaisuvaatimuksen vielä seuraavana arkipäivänä.

Tee oikaisuvaatimus kirjallisena ja kerro siinä mitä muutoksia haluat päätökseen ja millä perusteella. Jos sinulla on vaatimustasi tukevia asiakirjoja, liitä ne oikaisuvaatimukseen mukaan. Lopuksi ilmoita yhteystietosi ja kotikuntasi ja allekirjoita oikaisuvaatimus. Sähköistä asiakirjaa ei tarvitse allekirjoittaa, mutta siitä on käytävä ilmi lähettäjän tiedot. Jos käytät laillista edustajaa, oikaisuvaatimuksessa tulee olla myös edustajan vastaavat tiedot.

Oikaisuvaatimus toimitetaan aina omalla vastuulla.