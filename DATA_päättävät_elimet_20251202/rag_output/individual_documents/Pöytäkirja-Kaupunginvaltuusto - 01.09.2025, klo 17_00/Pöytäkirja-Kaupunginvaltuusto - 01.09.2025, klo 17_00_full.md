<!-- image -->

Lapuan kaupunki

Kaupunginvaltuusto

Aika 01.09.2025, klo 17:00 - 17:55 Paikka Kaupungintalo, kaupunginvaltuuston sali

## Käsitellyt asiat

## § 64 Kokouksen laillisuus ja päätösvaltaisuus § 65 Pöytäkirjan tarkastajat § 66 Lakeuden jätelautakunnan jäsenen valitseminen ajalle 1.6.2025-31.5.2029 § 67 Ympäristöterveydenhuollon yhteistoimintajaoston jäsenen ja varajäsenten nimeäminen § 68 Kaupunginvaltuuston talousseminaarin ajankohdan muuttaminen § 69 Lapuan kaupungin talouden toteutumaraportti 1.1.-30.6.2025 (Puolivuosikatsaus) § 70 Valtuustoaloite kännykkäkiellosta Lapuan peruskoulujen oppitunneilla § 71 Ilmoitusasiat § 72 Muut asiat

Pöytäkirja

01.09.2025

5/2025

1 (

25)

<!-- image -->

Lapuan kaupunki

Kaupunginvaltuusto

Saapuvilla olleet jäsenet Anneli Jäätteenmäki, puheenjohtaja Kai Pöntinen, 1. varapuheenjohtaja Marcus Toppari, 2. varapuheenjohtaja Tero Ala-Nissilä, varajäsen Ritva-Leena Heikkinen Pekka Hella Jesse Häyhä Simo Ikola Ismo Jäätteenmäki, varajäsen Jorma Kallio Matti Kangas Riitta Kangasluoma Juha Kattelus Martti Kaunismäki Tiina Kujanpää Sami Kuula Samuli Kylkisalo Janne Lahdensuo Helena Lahtinen Kari Laine Mikko Martikkala Arttu Nikkari Sari Oja-Lipasti Hanna Peräaho Esa Rintala Hannu Saarela Ibrahim Sahindal Ari Tuurinmäki Ilpo Ulvinen Jussi Vaahtoniemi Esko Yli-Karhu Ville Yli-Rantala Teija Ylimäki Marko Ämmälä

Muut saapuvilla olleet Satu Kankare, Kaupunginjohtaja Minna Kangasluoma, Hallintopäällikkö, sihteeri Mika Kamunen, Sivistys- ja hyvinvointijohtaja Aaro Leppänen, Lapuan nuorisovaltuuston puheenjohtaja, poistui 17:18 Akseli Koivisto, Lapuan nuorisovaltuuston sihteeri, poistui 17:18 Teemu Aalto, MTK- Lapua Ry:n puheenjohtaja, poistui 17:25

Johannes Sipilä, MTK -Tiistenjoen edustaja, poistui 17:25

Poissa

Pöytäkirja

01.09.2025

5/2025

2 (

25)

<!-- image -->

Lapuan kaupunki Pöytäkirja 5/2025 3 ( 25) Kaupunginvaltuusto 01.09.2025

Rauno Latvala

Ville Maunumaa Harri Seppälä Allekirjoitukset

Anneli Jäätteenmäki Puheenjohtaja Minna Kangasluoma Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 03.09.2025 klo 17:24. Allekirjoituksen oikeellisuuden voi todentaa kirjaamosta.

Pöytäkirjan tarkastus Pöytäkirja on tarkastettu ja hyväksytty

04.09.2025 04.09.2025

Jesse Häyhä Simo Ikola

Pöytäkirjan nähtävänäolo Lapuan kaupungin verkkosivuilla 8.9.2025

<!-- image -->

## § 64

## Kokouksen laillisuus ja päätösvaltaisuus

Lapuan kaupungin hallintosäännön 13 luvun 80 §:n mukaan kokouskutsun antaa valtuuston puheenjohtaja tai hänen estyneenä ollessaan varapuheenjohtaja. Kokouskutsussa on ilmoitettava kokouksen aika ja paikka sekä käsiteltävät asiat.

Kokouskutsussa on mainittava, jos kyseessä on sähköinen kokous ja ilmoitettava verkko-osoite sekä tila, jossa yleisö voi seurata kokousta. Kokouskutsussa on mainittava, jos osa kokousasioista käsitellään suljetussa kokouksessa.

Kokouskutsu on lähetettävä vähintään neljä (4) kalenteripäivää ennen valtuuston kokousta kullekin valtuutetulle sekä niille, joilla on kokouksessa läsnäolo-oikeus tai velvollisuus. Samassa ajassa on kokouksesta tiedotettava kaupungin verkkosivuilla.

81 §:  Esityslista, joka sisältää selostuksen käsiteltävistä asioista ja ehdotukset valtuuston päätöksiksi, lähetetään kokouskutsun yhteydessä, jolleivät erityiset syyt ole esteenä. Jos esityslistalla, liitteissä tai oheismateriaalissa on salassa pidettäviä tietoja, asiakirjaan tehdään merkintä salassapidosta.

Esityslista toimitetaan varsinaisten valtuutettujen lisäksi sijaantulojärjestyksessä ensimmäisille varavaltuutetuille.

82 §:  Kokouskutsu, esityslista, liitteet ja oheismateriaali voidaan lähettää sähköisesti. Tällöin kaupunginhallitus vastaa siitä, että tähän tarvittavat tekniset laitteet, järjestelmät ja tietoliikenneyhteydet ovat käytettävissä.

Kaupunginvaltuuston kokouksen ajasta ja paikasta tiedotetaan ennen kokousta niissä tiedotusvälineissä, joissa kaupunginvaltuusto on päättänyt kokouksistaan ilmoittaa. (Kv 2.6.2025 § 52)

Kutsu tähän kokoukseen on julkaistu 27.8.2025 kaupungin ilmoitustaululla ja kaupungin Internet-sivulla osoitteessa www.lapua.fi 27.8.2025. Valtuutetuille, kaupunginjohtajalle ja kaupunginhallituksen muille jäsenille kokouskutsu asialuetteloineen on lähetetty 27.8.2025.

Kuntalain 103 § 1 momentin mukaan valtuusto on päätösvaltainen, kun vähintään kaksi kolmasosaa valtuutetuista on läsnä.

## Päätös

Suoritetussa nimenhuudossa paikalla oli 32 valtuutettua ja 2 varavaltuutettua. Puheenjohtaja totesi kokouksen lailliseksi ja päätösvaltaiseksi.

Lapuan kaupunki Kaupunginvaltuusto

<!-- image -->

<!-- image -->

## § 65

## Pöytäkirjan tarkastajat

Lapuan kaupungin hallintosäännön 16 luvun 140 §:n mukaan valtuuston pöytäkirjan pitämisestä ja sisällöstä vastaa toimielimen puheenjohtaja.

Jos puheenjohtaja ja pöytäkirjanpitäjä ovat eri mieltä kokouksen kulusta, pöytäkirja laaditaan puheenjohtajan näkemyksen mukaan.

Pöytäkirjan allekirjoittaa puheenjohtaja ja varmentaa pöytäkirjanpitäjä.

Pöytäkirja tarkastetaan toimielimen päättämällä tavalla.

Pöytäkirjan tarkastaminen tapahtuu sähköisellä allekirjoituksella. Sähköisessä päätöksentekomenettelyssä tehtyjä päätöksiä koskeva pöytäkirja tai sen osa voidaan tarkastaa erikseen ennen seuraavaa kokousta.

Pöytäkirjan tarkastusvuorossa ovat Jesse Häyhä ja Simo Ikola sekä varatarkastajina tarkastusvuorossa ovat Jorma Kallio ja Matti Kangas.

## Päätös

Pöytäkirjan tarkastajiksi valittiin Jesse Häyhä ja Simo Ikola sekä varatarkastajiksi valittiin Jorma Kallio ja Matti Kangas.

Lapuan kaupunki Kaupunginvaltuusto

<!-- image -->

## Kaupunginhallitus, § 228,09.06.2025 Kaupunginvaltuusto, § 66, 01.09.2025

§ 66

## Lakeuden jätelautakunnan jäsenen valitseminen ajalle 1.6.2025-31.5.2029

LAPDno-2025-599

## Kaupunginhallitus, 09.06.2025, § 228

Valmistelijat / lisätiedot:

Minna Kangasluoma, Hallintopäällikkö, minna.kangasluoma@lapua.fi

Lakeuden jätelautakunnan toiminta-alue kattaa Lakeuden Etappi Oy:n toimialueen kahdeksan (8) kunnan alueen. Lautakunnan vastuulla ovat jätehuoltoviranomaisen lakisääteiset tehtävät jä sen kuntien alueella.

Lakeuden jätelautakunnan johtosääntö 3 §:n mukaan

'Kunkin yhteistyökunnan kunnanvaltuusto valitsee lautakuntaan yhden jäsenen varsinaisen kunnallisvaalivuoden päättyessä olevan asukasluvun alkavaa 25.000 asukasta kohden sekä kullekin henkilökohtaisen varajäsenen. Ilmajoen kunnanvaltuuston valitsema jäsen toimii lautakunnan puheenjohtajana. Ilmajoen kunnanvaltuusto valitsee yhden muun jäsenen varapuheenjohtajaksi vuorotellen muista sopimuskunnista.'

Maakunnallisesta luottamushenkilöpaikkojen jaosta on sovittu puolueiden piirijärjestöjen kesken.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus esittää kaupunginvaltuustolle, että se valitsee Lakeuden jätelautakuntaan 31.5.2029 päättyväksi toimikaudeksi yhden (1) varsinaisen jäsenen ja hänelle henkilökohtaisen varajäsenen.

## Päätös

Kaupunginhallitus hyväksyi kaupunginjohtajan ehdotuksen.

## Kaupunginvaltuusto, 01.09.2025, § 66

## Ehdotus

Kaupunginhallitus esittää kaupunginvaltuustolle, että se valitsee Lakeuden jätelautakuntaan 31.5.2029 päättyväksi toimikaudeksi yhden (1) varsinaisen jäsenen ja hänelle henkilökohtaisen varajäsenen.

<!-- image -->

## Lapuan kaupunki

Kaupunginvaltuusto

## Päätös

Kaupunginvaltuusto valitsi Lakeuden jätelautakuntaan 31.5.2029 päättyväksi toimikaudeksi varsinaiseksi jäseneksi Pirkko Talolan ja hänelle henkilökohtaiseksi varajäseneksi Samuli Kylkisalon.

Lapuan kaupunki Kaupunginvaltuusto

<!-- image -->

Kaupunginhallitus, § 258,23.06.2025 Kaupunginvaltuusto, § 67, 01.09.2025

§ 67

Ympäristöterveydenhuollon yhteistoimintajaoston jäsenen ja varajäsenten nimeäminen

LAPDno-2025-642

## Kaupunginhallitus, 23.06.2025, § 258

Valmistelijat / lisätiedot:

Minna Kangasluoma, Hallintopäällikkö, minna.kangasluoma@lapua.fi

Ympäristöterveydenhuollon palvelut järjestetään 12 kunnan (Seinäjoki, Isokyrö, Lapua, Kauhava, Evijärvi, Lappajärvi, Vimpeli, Alajärvi, Kuortane, Soini, Alavus ja Ähtäri) yhteistoiminta-alueella siten, että vastuukuntana toimii Seinäjoen kaupunki. Ympäristöterveydenhuollon yhteisenä toimielimenä toimii Seinäjoen kaupungin lupaasiainlautakunnan alainen ympäristöterveydenhuollon yhteistoimintajaosto. Yhteistoimintajaosto toimii elintarvikelain, terveydensuojelulain, tupakkalain, lääkelain sekä eläinlääkintähuoltolain mukaisena viranomaisena ja palveluiden järjestäjänä. Yhteistoimintajaosto hyväksyy em. lakien päätäntävallan delegoinnin viranhaltijoille sekä yhteistoiminta-alueen toimintaa koskevat valvontasuunnitelmat ja maksutaksat. Yhteistoimintajaosto hyväksyy muutokset palveluverkossa ja toimipisteissä sekä eläinlääkäreiden päivystysalueissa ja eläinlääkärikäyntien subventioissa.

Sopimuskunnat valitsevat yhteistoimintajaoston, johon kuuluu Seinäjoen, Isonkyrön ja Lapuan alueelta 5 luottamushenkilöä, Kauhavan ja Evijärven alueelta 2 luottamushenkilöä, Lappajärven, Alajärven ja Vimpelin alueelta 2 luottamushenkilöä sekä Alavuden, Kuortaneen, Soinin ja Ähtärin alueelta 2 luottamushenkilöä. Kullekin jäsenelle valitaan henkilökohtainen varajäsen.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää esittää kaupunginvaltuustolle, että se valitsee ympäristöterveydenhuollon yhteistoimintajaostoon Lapuan kaupungin edustajaksi Matti Kankaan ja hänelle henkilökohtaiseksi varajäseneksi Jussi Vaahtoniemen.

## Päätös

Kaupunginjohtaja alusti asiaa. Keskustelun johdosta kaupunginjohtaja muutti esitystään kuulumaan seuraavasti: Kaupunginhallitus päättää esittää kaupunginvaltuustolle, että se valitsee ympäristöterveydenhuollon yhteistoimintajaostoon Lapuan kaupungin edustajaksi Matti Kankaan ja hänelle henkilökohtaiseksi varajäseneksi Jussi Vaahtoniemen. Lisäksi kaupunginhallitus

Lapuan kaupunki Kaupunginvaltuusto

<!-- image -->

päättää esittää kaupunginvaltuustolle, että se valitsee ympäristöterveydenhuollon yhteistoimintajaostoon Seinäjoen kaupungin valitseman edustajan (Pasi Koivulan) varajäseneksi Lapuan kaupungilta Pauliina Luomalan.

Kaupunginhallitus hyväksyi kaupunginjohtajan muutetun ehdotuksen keskustelun jälkeen.

## Kaupunginvaltuusto, 01.09.2025, § 67

## Ehdotus

Kaupunginhallitus esittää kaupunginvaltuustolle, että se

1. valitsee ympäristöterveydenhuollon yhteistoimintajaostoon Lapuan kaupungin edustajaksi Matti Kankaan ja hänelle henkilökohtaiseksi varajäseneksi Jussi Vaahtoniemen.
2. valitsee ympäristöterveydenhuollon yhteistoimintajaostoon Seinäjoen kaupungin valitseman edustajan (Pasi Koivulan) varajäseneksi Lapuan kaupungilta Pauliina Luomalan.

## Päätös

Kaupunginvaltuusto valitsi

1. Ympäristöterveydenhuollon yhteistoimintajaostoon Lapuan kaupungin edustajaksi Matti Kankaan ja hänelle henkilökohtaiseksi varajäseneksi Jussi Vaahtoniemen.
2. Ympäristöterveydenhuollon yhteistoimintajaostoon Seinäjoen kaupungin valitseman edustajan (Pasi Koivulan) varajäseneksi Lapuan kaupungilta Pauliina Luomalan.

<!-- image -->

## Lapuan kaupunki Kaupunginvaltuusto

## Kaupunginhallitus, § 279,11.08.2025 Kaupunginvaltuusto, § 68, 01.09.2025

§ 68

## Kaupunginvaltuuston talousseminaarin ajankohdan muuttaminen

LAPDno-2025-738

## Kaupunginhallitus, 11.08.2025, § 279

Valmistelijat / lisätiedot:

Satu Kankare, Kaupunginjohtaja, satu.kankare@lapua.fi

Kaupunginvaltuusto on 2.6.2025 § 60 päättänyt syksyn 2025 kokousajankohdista. Kaupunginvaltuuston talousseminaarin ajankohdaksi on päätetty ke 22.10.2025 - to 23.10.2025. Päällekkäisyyksistä johtuen talousseminaarin ajankohta tulisi muuttaa pidettäväksi ti 21.10.2025 - ke 22.10.2025.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää esittää kaupunginvaltuustolle, että kaupunginvaltuuston talousseminaari pidetään tiistaina 21.10.2025 - keskiviikkona 22.10.2025. Paikka vahvistetaan myöhemmin.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Kaupunginvaltuusto, 01.09.2025, § 68

## Ehdotus

Kaupunginhallitus esittää kaupunginvaltuustolle, että kaupunginvaltuuston talousseminaari pidetään tiistaina 21.10.2025 - keskiviikkona 22.10.2025. Paikka vahvistetaan myöhemmin.

## Päätös

Lapuan kaupunginvaltuusto hyväksyi kaupunginhallituksen ehdotuksen.

<!-- image -->

Lapuan kaupunki Kaupunginvaltuusto

<!-- image -->

## Kaupunginhallitus, § 295,25.08.2025 Kaupunginvaltuusto, § 69, 01.09.2025

§ 69

## Lapuan kaupungin talouden toteutumaraportti 1.1.-30.6.2025 (Puolivuosikatsaus)

LAPDno-2024-426

## Kaupunginhallitus, 25.08.2025, § 295

Valmistelijat / lisätiedot:

Anne Marjamäki, Talouspäällikkö, anne.marjamaki@lapua.fi

## Verotulot ja valtionosuudet

Vuoden 2025 kesäkuun loppuun mennessä kunnallisveroa on kertynyt 13,29 milj. euroa eli 51,6 %:talousarviosta. Kunnallisverotuloja on kertynyt 0,4 milj. euroa enemmän talousarvion tasaiseen toteutumaan verrattuna. Edellisen vuoden vastaavaan ajankohtaan verrattuna kunnallisverotuloja on kertynyt 0,38 milj. euroa enemmän.

Kiinteistöveroa on kertynyt kesäkuun loppuun mennessä 0,17 milj. euroa eli 5 % budjetoiduista kiinteistöverotuloista. Kiinteistöverotuotot kertyvät epätasaisesti ja tilityksissä on suurta kuukausittaista vaihtelua, joten ensimmäisen puolivuotiskauden tilanne ei ole poikkeuksellinen kiinteistöverokehityksen osalta. Merkittävimmät kiinteistöverotilitykset ajoittuvat loppukesään ja alkusyksyyn.

Yhteisöveroa on kertynyt kesäkuun loppuun mennessä 1,4 milj. euroa eli 58,7 % talousarviosta. Yhteisöverotuloa on kertynyt 0,2 milj. euroa enemmän talouden tasaiseen toteutumaan verrattuna. Edelliseen vuoteen verrattuna yhteisöverotuloja on kertynyt 0,1 milj. euroa vähemmän. Yhteisöverotulojen kehitys on ollut myönteistä talousarvion tasaiseen toteutumaan verrattuna. Yhteisöveron kertymä on kuitenkin herkkä suhdannevaihteluille ja yritysten tuloskehitykselle ja sen määrä voi vaihdella neljännesten välillä.

Verotulojen kokonaiskertymä on raportointiajalta 14,9 milj. euroa. Talousarvioon tasaiseen toteutumaan verrattuna verotuloja on kertynyt 0,9 milj. euroa vähemmän, mikä vastaa 2,9 %-yksikköä. Verotulojen kertymä on toistaiseksi jäänyt jälkeen talouden tasaisesta toteutumasta, mikä selittyy ensisijaisesti kiinteistöverojen epätasaisella kertymisellä ja niiden pääasiallisten tilitysten ajoittumisella loppukesään ja alkusyksyyn.

Valtionosuuksiin on budjetoitu 14,4 milj. euroa. Kesäkuun loppuun mennessä valtionosuuksia on tilitetty 7,25 milj. euroa. Valtionosuudet tilitetään kuukausittain.

## Käyttötalous ja vuosikate 1.1. - 30.6.2025

Oheismateriaalina oleva talouden toteutumaraportti sisältää sekä sisäiset että ulkoiset erät.

<!-- image -->

Lapuan kaupunki Kaupunginvaltuusto

<!-- image -->

Talouden tasainen toteutumaprosentti on 50 %.

Toimintatuotot ovat 9 milj. euroa ja toimintakulut ovat 30,2 milj. euroa.

Toimintakate on -21,05 milj. euroa ja vuosikate on 3,8 milj. euroa. Lapuan kaupungin talous on toteutunut ensimmäisellä puolivuotiskaudellaan talousarviota parempana. Koko vuoden lopullisesta toteutumasta on kuitenkin haastavaa tehdä johtopäätöksiä, sillä loppuvuoden kulut ovat yleensä olleet alkuvuotta raskaampia, mikä on hyvä ottaa huomioon talouden toteutumaa tarkasteltaessa. Talouden toteutumalukuja voidaan kuitenkin pitää tasapainoisena ensimmäisen puolivuotiskauden osalta. Toimintakulut ovat alittuneet 2,8 %-yksikköä talouden tasaiseen toteutumaan verrattuna. Tämä vastaa 1,8 milj. euroa. Toimintatuotot ovat toteutuneet 50,5 %.sti eli niitä on kertynyt 0,5 %-yksikköä enemmän, mikä vastaa 0,1 milj. euroa.

## Kaupunginhallituksen ja lautakuntien talousarvioiden toteutuminen 1.1. 30.6.2025

Kaupunginhallituksen toimintatuotot ovat 2,3 milj. euroa ja toimintakulut 4,5 milj. euroa. Toimintakate on -2,17 milj. euroa. Kaupunginhallituksen toimintakate on alittunut talousarvion tasaiseen toteutumaan verrattuna 0,6 milj. euroa eli 10,3 %yksikköä. Kaupunginhallituksen toimintakulut eivät ole verrannolliset edelliseen vuoteen, koska työllisyyspalvelujen kustannukset ovat mukana kaupunginhallituksen luvuissa vuoden 2025 alusta lähtien

Sivistyslautakunnan toimintatuotot ovat 0,5 milj. euroa ja toimintakulut 14,15 milj. euroa. Toimintakate on -13,63 milj. euroa. Toimintakate on toteutunut 48,1%:sti talousarvioon verrattuna. Sivistyslautakunnan toimintakate on alittunut 1,9%-yksikköä (0,5 milj. euroa)  tasaiseen toteutumaan verrattuna. Toimintatuotot ovat toteutuneet talousarvioon nähden 41,5%:sti eli ne ovat alittuneet 8,5 %-yksikköä talouden tasaiseen toteutumaan verrattuna. Tämä vastaa 0,1 milj. euroa. Sivistyslautakunnan toimintakulut ovat toteutuneet 47,9 %:sti eli toimintakulut ovat alittuneet 2,1%yksikköä talouden tasaiseen toteutumaan verrattuna. Sivistyslautakunnan hankerahoja on siirretty käyttötalouteen 6 ensimmäiseltä kuukaudelta hankkeiden kulujen mukaisessa suhteessa.

Hyvinvointilautakunnan toimintatuotot ovat 0,62 milj. euroa ja toimintakulut 3,63 milj. euroa. Toimintakate on -3 milj. euroa. Toimintakate on toteutunut 46,6%:sti eli toimintakate on alittunut 3,4 %-yksikköä talouden tasaiseen toteutumaan verrattuna, mikä vastaa 0,2 milj. euroa. Hyvinvointilautakunnan hankerahoja on siirretty käyttötalouteen 6 ensimmäiseltä kuukaudelta hankkeiden kulujen mukaisessa suhteessa.

Teknisen lautakunnan toimintatuotot ovat 5,4 milj. euroa ja toimintakulut ovat 7,7 milj. euroa. Toimintakate on -2,1  milj. euroa. Toimintakate on toteutunut 40,4%:sti. Teknisen lautakunnan toimintakate on alittunut 9,6 %-yksikköä mikä vastaa 0,5 milj. euroa. Vanhan lukion tontilla on uimahallin ja lp-alueen rakentamisen yhteydessä todettu öljyllä pilaantuneita maita myös aiemmin kunnostetun alueen ulkopuolelta. Kunnostustoimenpiteistä on aiheutunut käyttötalouteen arviolta 0,1 milj. euron lisäkustannukset, joita ei ole talousarviossa huomioitu. Pilaantuneiden maiden

Lapuan kaupunki Kaupunginvaltuusto

<!-- image -->

kunnostus aiheuttaa käyttötalouteen n. 0,1 milj. euron ylitysuhan. Em. lisäkustannukset eivät toistaiseksi näy lautakunnan talouden toteutumassa.

Ympäristölautakunnan toimintatuotot ovat olleet 0,1 milj. euroa ja toimintakulut 0,18 milj. euroa. Toimintakate on -0,06 milj. euroa. Toimintakate on toteutunut 27,1 %:sti. Ympäristölautakunnan toimintakate on alittunut talousarvion tasaiseen toteutumaan verrattuna 0,05 milj. eurolla.

## Ennuste talouden toteutumasta

Toimintatuottoihin on budjetoitu 17,8 milj. euroa. Toimintatuottojen toteutuma kesäkuun lopussa on ollut n. 9 milj. euroa. Toimintatuottojen tasainen toteutuma olisi 50%. Toimintatuottoja on kertynyt talouden tasaiseen toteutumaan verrattuna 0,5 %yksikköä enemmän mikä vastaa 0,1 milj. euroa. Toimintatuotot eivät aina kerry tasaisessa tahdissa ja kuukausittaiset vaihtelut voivat olla suuria.

Toimintakuluihin on budjetoitu 64,1 milj. euroa. Kesäkuun lopun toteutuman mukaan toimintakulut olivat 30,2 milj. euroa. Talousarvio on toteutunut toimintakulujen osalta 47,2 %:sti. Alitusta on talousarvion tasaiseen toteutumaan verrattuna 2,8 %-yksikköä, mikä vastaa 1,8 milj. euroa. Toimintakulut ovat edellisvuoden vastaavaan ajankohtaan verrattuna vain n. 0,1 milj. euroa suuremmat, mikä vastaa 0,2 prosenttia. Lomapalkkajaksotuksen muutos kesäkuulta on +0,1 milj. euroa ja tämä vaikuttaa toimintakuluja pienentävästi.

Toimintakatteeksi on budjetoitu -45,9 milj. euroa. Kesäkuun lopussa toimintakate oli -21,1  milj. euroa. Toimintakate on toteutunut talousarvioon verrattuna 45,9%:sti. Toimintakate on alittunut 1,88 milj. eurolla (4,1 %-yksikköä) talousarvion tasaiseen toteutumaan verrattuna.

Verotuloja on kertynyt kesäkuun loppuun mennessä 14,9 milj. euroa ja valtionosuuksia 7,25 milj. euroa. Verotuloja on kertynyt talousarvion tasaiseen toteutumaan verrattuna 0,9 milj. euroa (2,9%-yksikköä) vähemmän. Verotulojen kertymä on toistaiseksi jäänyt jälkeen talouden tasaisesta toteutumasta, mikä selittyy ensisijaisesti kiinteistöverojen epätasaisella kertymisellä ja niiden pääasiallisten tilitysten ajoittumisella loppukesään ja alkusyksyyn.  Vaikka kevään verotuloennusteet antavat viitteitä hieman budjetoitua pienemmistä kunnallisverotuloista koko vuoden osalta, ensimmäisen puolivuotiskauden verokertymä on ollut suotuisa kunnallisveroja yhteisöverotulojen osalta. Verotulojen kertymisen tilannetta seurataan, eikä kunnallisverotulojen koko vuoden kehityksestä voida vielä tässä vaiheessa tehdä lopullisia päätelmiä, ja mm. kiinteistöverotilitysten ajoittuminen vuoden toiselle puoliskolle vaikuttaa osaltaan sekä verotulokehitykseen että vuosikatteeseen. Edellisvuoden vastaavaan ajankohtaan verrattuna verotuloja on kertynyt 0,16 milj. euroa enemmän (1,1%).

Rahoitustuotot ja -kulut tiliryhmän rahoitustuotot ovat 2,7 milj. euroa. Talousarvion tasaiseen toteutumaan verrattuna rahoitustuotot ovat toteutuneet 58,3 %:sti. Rahoitustuotot ja -kulut tiliryhmä sisältää sisäiset korkotuotot, joiden osuus on 3,14 milj. euroa kesäkuun lopussa. Lainojen korkokuluja on maksettu 0,6 milj. eurolla.

Lapuan kaupunki Kaupunginvaltuusto

<!-- image -->

Vuosikate on 3,8 milj. euroa. Vuosikate on 0,7 milj. euroa parempi kuin vuosi sitten vastaavana ajankohtana. Vuosikate on myös 1,3 milj. euroa talouden tasaista toteutumaa parempi.

Lapuan kaupungin talous on toteutunut ensimmäisellä puolivuotiskaudellaan talousarviota parempana. Koko vuoden lopullisesta toteutumasta on kuitenkin haastavaa tehdä johtopäätöksiä, sillä loppuvuoden kulut ovat yleensä olleet alkuvuotta raskaampia, mikä on hyvä ottaa huomioon talouden toteutumaa tarkasteltaessa. Esimerkiksi palkkojen yleiskorotukset tulevat voimaan 1.10, mikä tulee kasvattamaan henkilöstökustannuksia loppuvuoden aikana. Talouden toteutumalukuja voidaan kuitenkin pitää tasapainoisena ensimmäisen puolivuotiskauden osalta.

Kulukehitykseen vaikuttavia epävarmuustekijöitä kuluvan vuoden osalta ovat yleinen taloudellinen tilanne, maailmantilanne, verotulokehitys, inflaatio ja korkokulujen kehityksen taso. Taloustilanteen aktiivinen seuranta, toimenpideohjelman sekä kustannustietoisten ratkaisujen tekeminen ovat kuitenkin ehdottoman tärkeitä tekijöitä talouden tasapainon saavuttamisessa.

Investointien nettomenot ovat olleet 2,4 milj. euroa eli 19 % investointien nettomäärärahasta. Vuoden 2025 nettoinvestointimääräraha on 12,4 milj. euroa.

Lainamäärä kesäkuun lopussa on 63,4 milj. euroa, joista lyhytaikaisten lainojen määrä on 22 milj. euroa  Lainoja on lyhennetty 0,9 milj. euroa kesäkuun loppuun mennessä vuoden 2024 lopun tilanteeseen verrattuna.

Lapuan kaupungin talouden toteutumaraportti 1.1. - 30.6.2025 (puolivuosikatsaus) on oheismateriaalina.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

1. merkitä tiedoksi talouden toteutuman ajalta 1.1. - 30.6.2025
2. esittää kaupunginvaltuustolle, että se merkitsee tiedoksi talouden toteutuman ajalta 1.1. - 30.6.2025

## Päätös

Kaupunginjohtaja alusti asiaa.

Kaupunginhallitus merkitsi tiedoksi talouden toteutumaraportin ajalta 1.1. - 30.6.2025 ja esittää talouden toteutumaraportin kaupunginvaltuustolle.

<!-- image -->

1 Talouden toteutumaraportti 1.1.-30.6.2025.pdf

## Ehdotus

Kaupunginhallitus esittää kaupunginvaltuustolle, että se merkitsee tiedoksi talouden toteutuman ajalta 1.1. -.30.6.2025.

## Päätös

Kaupunginjohtaja alusti asiaa. Keskustelussa ryhmäpuheenvuoron käyttivät Esa Rintala (Lapuan Keskustan valtuustoryhmä), Helena Lahtinen (Lapuan Kokoomuksen valtuustoryhmä), Ritva-Leena Heikkinen (Lapuan Sosialidemokraatit Ry:n valtuustoryhmä) sekä Kari Laine (Lapuan Kristillisdemokraattien valtuustoryhmä).

Kaupunginvaltuusto hyväksyi kaupunginhallituksen ehdotuksen keskustelun jälkeen.

Lapuan kaupunki Kaupunginvaltuusto

<!-- image -->

Sivistyslautakunta, § 122,21.11.2024 Kaupunginhallitus, § 357,02.12.2024 Sivistyslautakunta, § 100,19.08.2025 Kaupunginhallitus, § 303,25.08.2025

Kaupunginvaltuusto, § 70, 01.09.2025

§ 70

Valtuustoaloite kännykkäkiellosta Lapuan peruskoulujen oppitunneilla

LAPDno-2024-248

## Sivistyslautakunta, 21.11.2024, § 122

Valmistelijat / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi

1 Valtuustoaloite kännykkäkiellosta Lapuan peruskoulujen oppitunneilla 2 Lapuan kaupungin alakoulujen järjestyssäännöt 3 Lapuan yläkoulun järjestyssäännöt

Marcus Topparin ja 33 muun valtuutetun 18.3.2024 jättämässä valtuustoaloitteessa esitetään, että kaikkien Lapuan kaupungin peruskoulujen järjestyssäännöissä linjataan, että oppilaiden henkilökohtaiset kännykät sekä muut mobiililaitteet kerätään oppituntien ajaksi erilliseen kännykkäparkkiin. Samalla esitetään, että Lapuan peruskoulut julistetaan kännykkävapaiksi.

Vastausta valtuustoaloitteeseen on valmisteltu virkarehtorikokouksessa 9.10.2024 huomioiden luottamustoimisten rehtorien verkoston näkemyksen. Kännykän käyttöä on rajoitettu kaikilla kouluilla järjestyssäännöillä, eikä kännykän käyttöä nähdä suurena ongelmana peruskouluissa. Yksittäisiä haasteita puhelimen käyttö koulussa aiheuttaa. Näihin voidaan puuttua perusopetuslain mukaisilla kurinpitotoimilla. (Perusopetuksessa opettaja tai rehtori voivat ottaa oppilaalta opetusta tai oppimista häiritsevän puhelimen pois. Oppilas voidaan myös määrätä poistumaan luokasta, jos hän ei kehotuksista huolimatta laita puhelinta pois, vaan jatkaa sillä oppitunnin häiritsemistä.) Järjestyssäännöillä ohjaamisen lisäksi kouluilla opetetaan opetussuunnitelman mukaisesti tunne- ja vuorovaikutustaitoja sekä median käyttämistä turvallisesti ja vastuullisesti.

Alakoulujen järjestyssäännöissä (liite) määrätään seuraavasti:

"En tuo kouluun koulutyöhön kuulumattomia tavaroita tai elintarvikkeita. En käytä mobiililaitteita koulupäivän aikana ilman lupaa. Koulu ei korvaa mobiililaitteille tai muille tavaroille koulussa aiheutuneita vahinkoja tai niiden katoamisia."

Yläkoulun järjestyssäännöissä (liite) määrätään seuraavasti:

"Oppituntien aikana pidän mobiililaitteen laukussa. Muuna aikana käytän sitä muita loukkaamatta. Esimerkiksi kuvaaminen ja äänittäminen ovat aina luvanvaraisia."

## Liitteet

<!-- image -->

## Lapuan kaupunki

Kaupunginvaltuusto

Opetus- ja kulttuuriministeriö valmistelee parhaillaan hallitusohjelman mukaisesti lakiesitystä puhelimen käytön rajoittamisesta. Nykylainsäädäntö sallii sen, että opettaja käskee oppilasta tai opiskelijaa laittamaan puhelimensa esimerkiksi taskuun tai reppuun, jossa se ei häiritse. Kännykkäparkkia voidaan myös käyttää, mutta sen on eduskunnan apulaisoikeusasiamiehen kännyköiden poiskeräämistä koskevan ratkaisun perusteella perustuttava vapaaehtoisuuteen. Välitunnilla puhelimen käyttöä voidaan rajoittaa, mutta ei kieltää kokonaan, sillä välttämätön yhteydenpito esimerkiksi huoltajaan on sallittava. Koko päivän kestävä kännykkäkielto ei siis vielä nykyään ole mahdollista. (https://www.oph.fi/fi/uutiset/2024/opetushallitussuosittelee-kannykan-kayton-rajoittamista-kouluissa-ja-oppilaitoksissa)

Hallituksen esityksessä (VN/17928/2024) perusopetuslain muuttamiseksi kirjataan oikeudesta turvalliseen opiskeluympäristöön (§ 29) seuraavasti:

Oppilas ei saa käyttää puhelinta tai muuta mobiililaitetta oppitunnin aikana lukuun ottamatta niiden käyttöä opettajan luvalla oppimistarkoitukseen taikka rehtorin tai opettajan luvalla henkilökohtaiseen terveydenhoitoon.

Opetuksen järjestäjän tulee hyväksyä järjestyssäännöt tai antaa muut koulussa tai muussa opetuksen järjestämispaikassa sovellettavat järjestysmääräykset, joilla edistetään koulun sisäistä järjestystä, opiskelun esteetöntä sujumista sekä kouluyhteisön turvallisuutta ja viihtyisyyttä. Järjestyssäännöillä tai järjestysmääräyksillä tulee määrätä puhelimien ja muiden mobiililaitteiden säilytyksestä 3 momentissa tarkoitetuissa tilanteissa sekä niiden käytöstä ja säilytyksestä työpäivän aikana muulloin kuin oppitunneilla.

Hallituksen esitys on lausuntokierroksella 22.11.2024 saakka. Mikäli lausuntopyyntöjen jälkeen esitys muuttuu laiksi, se tulee voimaan 1.8.2025. Lainsäädännön valmistuttua muutokset huomioidaan Lapuan perusopetuksen kouluilla.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta:

1. merkitsee tiedoksi, että Lapuan kaupungin perusopetuksen kouluissa on hyvät ja ajanmukaiset järjestämissäännöissä mainitut toimintatavat kännyköiden ja mobiililaitteiden käyttämiseen liittyvät määräykset oppituntien ja koulupäivän aikana
2. esittää asian kaupunginhallitukselle ja edelleen kaupunginvaltuustolle vastauksena aloitteeseen
3. esittää kaupunginhallitukselle, että se esittää kaupunginvaltuustolle, että aloite katsotaan loppuunkäsitellyksi

<!-- image -->

Pöytäkirja 01.09.2025

## Lapuan kaupunki

Kaupunginvaltuusto

Sivistyslautakunta kuuli sivistys- ja hyvinvointijohtaja Mika Kamusta asiassa ja hyväksyi sivistys- ja hyvinvointijohtajan ehdotuksen.

## Kaupunginhallitus, 02.12.2024, § 357

Valmistelijat / lisätiedot:

Minna Kangasluoma, Hallintopäällikkö, minna.kangasluoma@lapua.fi

- 1 Valtuustoaloite kännykkäkiellosta Lapuan peruskoulujen oppitunneilla
- 2 Lapuan kaupungin alakoulujen järjestyssäännöt
- 3 Lapuan yläkoulun järjestyssäännöt
- 4 Äänestysluettelo Kh 2.12.2024 § 357.doc

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

1.  merkitä selvityksen tiedokseen ja esittää selvityksen kaupunginvaltuustolle vastauksena valtuustoaloitteeseen.
2.  esittää kaupunginvaltuustolle, että valtuustoaloite katsotaan loppuunkäsitellyksi.

## Päätös

Kaupunginjohtaja alusti asiaa. Keskustelun aikana kaupunginhallituksen jäsen Marcus Toppari teki kaupunginjohtajan ehdotuksesta poikkeavan esityksen, jossa asia palautetaan takaisin valmisteluun. Lapuan kaupunginhallituksen varajäsen Sini Syrjälä kannatti Marcus Topparin esitystä. Kaupunginhallituksen puheenjohtaja Kai Pöntinen totesi, että Marcus Toppari on tehnyt Sini Syrjälän kannattamana kaupunginjohtajan ehdotuksesta eriävän esityksen, joten asiassa suoritetaan avoin äänestys. Puheenjohtaja esitti, että ne, jotka kannattavat kaupunginjohtajan ehdotusta äänestävät JAA ja ne, jotka kannattivat Marcus Topparin esitystä äänestävät EI. Äänestys hyväksyttiin.

Suoritetussa avoimessa äänestyksessä annettiin 4 JAA- ääntä ja 7 EI- ääntä.

Puheenjohtaja totesi, että valtuustoaloite palautetaan takaisin valmisteluun.

## Liitteet

<!-- image -->

## Lapuan kaupunki

Kaupunginvaltuusto

Carita Jussinmäki, Opetuspäällikkö, carita.jussinmaki@lapua.fi

- 1 Yläkoulun järjestyssäännöt 1.8.2025 alkaen
- 2 Alakoulujen järjestyssäännöt 1.8.2025 alkaen

Lapuan kaupungin perusopetuksen koulujen järjestyssääntöjä on päivitetty vastaamaan 1.8.2025 voimaan tulleita perusopetuslain muutoksia mobiililaitteiden käytön osalta. (Alakoulujen järjestyssäännöt, opetuspäällikön vhp 7.5.2025 § 95, yläkoulun järjestyssäännöt lukuvuosisuunnitelman yhteydessä). Järjestyssääntöjen päivitys on tehty yhteistyössä koulujen rehtoreiden kanssa osallistaen koulujen ei ole erikseen opettajan lupaa. Opetuksen järjestäjän tuli järjestyssäännöissään määrittää, miten mobiililaitteita käytetään ja säilytetään koulupäivän aikana. Lapuan perusopetuksen koulujen täsmennetyt järjestyssäännöt ovat voimassa 1.8.2025

henkilöstöä ja oppilaita. Mobiililaitteiden käyttö oppitunneilla on kielletty, mikäli siihen alkaen. Alakoulujen järjestyssäännöissä todetaan, että mobiililaitteiden käyttö koulupäivän aikana on kielletty. Mikäli mobiililaite on mukana koulussa, sitä säilytetään koko koulupäivän ajan repussa äänettömällä. Koulu ei korvaa mobiililaitteille tai muille tavaroille koulussa aiheutuneita vahinkoja tai niiden katoamisia. Yläkoulun järjestyssääntöjen mukaan mobiililaitteiden käyttö ilman opettajan lupaa on kielletty oppituntien, ruokailun tai muun opetussuunnitelman mukaisen opetuksen aikana. Matkapuhelimet kerätään pois oppitunnin alussa ja palautetaan oppitunnin päättyessä. Muut mobiililaitteet säilytetään repussa. Järjestyssääntöjen toimivuutta tarkastellaan kouluyhteisössä ja tarvittaessa niihin tehdään muutoksia.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta:

- 1) Merkitsee tiedoksi, että Lapuan kaupungin perusopetuksen koulujen järjestyssääntöjä on päivitetty vastaamaan 1.8.2025 voimaan tulleita perusopetuslain muutoksia mobiililaitteiden käytön osalta. Järjestyssäännöt ovat voimassa 1.8.2025 alkaen.
- 2) Esittää asian kaupunginhallitukselle ja edelleen kaupunginvaltuustolle vastauksena aloitteeseen.
- 3) Esittää kaupunginhallitukselle, että se esittää kaupunginvaltuustolle, että aloite katsotaan loppuunkäsitellyksi.

## Päätös

Sivistyslautakunta kuuli opetuspäällikkö Carita Jussinmäkeä asiassa ja hyväksyi sivistys- ja hyvinvointijohtajan ehdotuksen.

## Liitteet

<!-- image -->

## Lapuan kaupunki Kaupunginvaltuusto

## Kaupunginhallitus, 25.08.2025, § 303

Liitteet

<!-- image -->

- 1 Yläkoulun järjestyssäännöt 1.8.2025 alkaen
- 2 Alakoulujen järjestyssäännöt 1.8.2025 alkaen
- 3 Valtuustoaloite kännykkäkiellosta Lapuan peruskoulujen oppitunneilla

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

1. merkitä selvityksen tiedokseen ja esittää selvityksen kaupunginvaltuustolle vastauksena valtuustoaloitteeseen.
2. esittää kaupunginvaltuustolle, että valtuustoaloite katsotaan loppuunkäsitellyksi.

## Päätös

Kaupunginhallitus päätti

1.  merkitä selvityksen tiedokseen ja esittää selvityksen kaupunginvaltuustolle vastauksena valtuustoaloitteeseen.
2.  esittää kaupunginvaltuustolle, että valtuustoaloite katsotaan loppuunkäsitellyksi.

## Kaupunginvaltuusto, 01.09.2025, § 70

Liitteet

- 1 Yläkoulun järjestyssäännöt 1.8.2025 alkaen
- 2 Alakoulujen järjestyssäännöt 1.8.2025 alkaen
- 3 Valtuustoaloite kännykkäkiellosta Lapuan peruskoulujen oppitunneilla

## Ehdotus

Kaupunginhallitus

1.  esittää selvityksen kaupunginvaltuustolle vastauksena valtuustoaloitteeseen.
2.  esittää kaupunginvaltuustolle, että valtuustoaloite katsotaan loppuun käsitellyksi.

## Päätös

Keskustelussa puheenvuoron käytti Kaupunginvaltuuston 2. varapuheenjohtaja Marcus Toppari.

Kaupunginvaltuusto

1. merkitsi tiedoksi selvityksen vastauksena valtuustoaloitteeseen.
2. päätti, että valtuustoaloite katsotaan loppuunkäsitellyksi.

<!-- image -->

## § 71

## Ilmoitusasiat

1. Lapuan kaupunginhallituksen kokoukset syksyllä 2025, kaupunginhallituksen päätös 9.6.2025 § 235 oheismateriaalina.

## Päätös

1. Kaupunginvaltuusto merkitsi kaupunginhallituksen kokoukset syksyllä 2025 tiedokseen.
2. Lapuan kaupunginvaltuuston iltakoulu 29.9.2025.

## Lapuan kaupunki

Kaupunginvaltuusto

<!-- image -->

Lapuan kaupunki Kaupunginvaltuusto

<!-- image -->

## § 72

## Muut asiat

## Päätös

Lapuan kaupungin nuorisovaltuuston puheenjohtaja Aaro Leppänen ja nuorisovaltuuston sihteeri Akseli Koivisto esittivät nuorisovaltuuston toiminnasta yleiskatsauksen ennen §:n 66 käsittelyä ja päätöksentekoa.

Maataloustuottajain Lapuan Yhdistys MTK-Lapua Ry:n puheenjohtaja Teemu Aalto ja MTK -Tiistenjoen edustaja Johannes Sipilä luovuttivat valtuutetuille kuntapäättäjäoppaan ennen §:n 66 käsittelyä ja päätöksentekoa.

<!-- image -->

<!-- image -->

## Lapuan kaupunki Kaupunginvaltuusto

## Kunnallisvalitus

§66, §67, §70

## Kunnallisvalitusohje

## Muutoksenhakuohje Kunnallisvalitus

Jos olet tyytymätön päätökseen, voit hakea siihen muutosta Vaasan hallintooikeudelta.

Vaasan hallinto-oikeuden yhteystiedot:

Korsholmanpuistikko 43, 4. krs

Käyntiosoite:

PL 204, 65101 Vaasa

Postiosoite:

029 56 42780

Puhelin:

029 56 42760

Faksi:

Puhelinvaihde: 029 56 42611

Sähköposti: vaasa.hao(at)oikeus.fi

Sähköinen asiointipalvelu: Aloita asiointi (https://asiointi.oikeus.fi

/hallintotuomioistuimet/#/)

Valituksen voi tehdä lainmukaisuusperusteella, eli jos

- päätös on syntynyt virheellisessä järjestyksessä
- päätöksen tehnyt toimielin on ylittänyt toimivaltansa
- ja/tai päätös on muuten lainvastainen.

Voit tehdä valituksen, jos olet kunnan jäsen. Asianosaisena voit tehdä valituksen kunnan jäsenyydestä riippumatta, jos päätös kohdistuu sinuun tai se vaikuttaa välittömästi oikeuksiisi, velvollisuuksiisi tai etuihisi.

Rakennuskiellon määräämistä koskevassa asiassa valituksen voi tehdä

- asianosainen
- viranomainen, jos laissa niin säädetään tai jos valitusoikeus on viranomaisen valvottavana olevan julkisen edun vuoksi tarpeen

Yleiskaavan, asemakaava ja rakennusjärjestyksen hyväksymistä koskevassa asiassa valituksen voi tehdä

- kunnan jäsen
- asianosainen
- viranomainen toimialaansa kuuluvissa asioissa
- maakunnan liitto ja kunta, joiden alueella kaavassa osoitetulla maankäytöllä tai rakennusjärjestyksellä on vaikutuksia
- rekisteröity paikallinen tai alueellinen yhteisö toimialaansa kuuluvissa asioissa toimialueellaan.

<!-- image -->

Lapuan kaupunki Kaupunginvaltuusto

<!-- image -->

## Valituksen toimittaminen

Toimita valitus 30 päivän kuluessa päätöksen tiedoksisaannista. Tiedoksisaantipäivää ei lueta valitusaikaan. Valitus on tehtävä viimeistään määräajan viimeisenä päivänä ennen viraston aukioloajan päättymistä. Myöhässä tullutta valitusta ei tutkita.

Kunnan jäsenen katsotaan saaneen päätöksestä tiedon seitsemän (7) päivän kuluttua siitä, kun pöytäkirja on nähtävänä Lapuan kaupungin verkkosivuilla.

Kaavan tai rakennusjärjestyksen hyväksymistä taikka rakennuskieltoa koskevan päätöksen katsotaan tulleen asianosaisen tietoon seitsemän (7) päivän kuluttua siitä, kun pöytäkirja on nähtävänä Lapuan kaupungin verkkosivuilla.

Muissa asioissa asianosaisen katsotaan saaneen tiedon päätöksestä, jollei muuta näytetä, seitsemän (7) päivän kuluttua kirjeen lähettämisestä, kolmen (3) päivän kuluttua sähköisen viestin lähettämisestä tai saantitodistuksen osoittamana aikana /erilliseen tiedoksiantotodistukseen merkittynä aikana.

Voit toimittaa valituksen henkilökohtaisesti, postittamalla tai sähköisesti. Jos viimeinen palautuspäivä osuu viikonlopulle tai pyhäpäiväksi, voit toimittaa valituksen vielä seuraavana arkipäivänä virka-aikana.

Tee valitus kirjallisena ja kerro siinä mitä muutoksia haluat päätökseen ja millä perusteella. Liitä mukaan valituksen kohteena oleva päätös ja vaatimusta tukevat asiakirjat sekä todistus siitä, minä päivänä päätös on annettu tiedoksi, tai muu selvitys valitusajan alkamisesta. Ilmoita valituksessa kotikuntasi ja yhteystietosi ja allekirjoita se. Jos sinulla on laillinen edustaja, valituksessa tulee olla sinun nimen ja kotikunnan lisäksi myös tämän nimi, kotikunta, yhteystiedot ja allekirjoitus. Sähköistä asiakirjaa ei tarvitse allekirjoittaa, mutta siitä on käytävä ilmi lähettäjän tiedot.

Valitus toimitetaan aina omalla vastuulla.

Muutoksenhakijalta peritään oikeudenkäyntimaksu sen mukaan kuin tuomioistuinmaksulaissa (1455/2015) säädetään. Ajantasainen tieto maksuista löytyy tuomioistuinlaitoksen sivustolta Oikeudenkäyntimaksut hallinto-oikeudessa Tuomioistuinlaitos.

Lisätietoja valituksen maksullisuudesta saa Vaasan hallinto-oikeudesta.

<!-- image -->

Lapuan kaupunki

Kaupunginvaltuusto

## Muutoksenhakukielto

§64, §65, §68, §69, §71, §72

## Muutoksenhakukielto

## Valituskielto

- Tähän päätökseen, joka koskee vain valmistelua tai täytäntöönpanoa, ei saa hakea muutosta. (Kuntalaki 136 §)
- Tähän päätökseen, joka koskee hankintaoikaisua, ei saa hakea muutosta. (Hankintalaki 135 §)
- Tähän päätökseen, joka koskee kunnallisen kansanäänestyksen toimittamista, ei saa hakea muutosta. (Kuntalaki 24 §)

Pöytäkirja

01.09.2025

25 (

25)