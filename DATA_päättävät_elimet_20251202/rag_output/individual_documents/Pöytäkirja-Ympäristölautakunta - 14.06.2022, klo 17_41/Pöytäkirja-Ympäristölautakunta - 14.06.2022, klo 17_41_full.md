<!-- image -->

Lapuan kaupunki

Ympäristölautakunta

Pöytäkirja

14.06.2022

| Aika             | 14.06.2022, klo 17:41 - 19:01                                                                                                          |
|------------------|----------------------------------------------------------------------------------------------------------------------------------------|
| Paikka           | RE-piste Seinäjoki                                                                                                                     |
| Käsitellyt asiat | Käsitellyt asiat                                                                                                                       |
| § 20             | Kokouksen laillisuus ja päätösvaltaisuus                                                                                               |
| § 21             | Pöytäkirjan tarkastus                                                                                                                  |
| § 22             | Rakennustarkastajien myöntämät luvat 20.1. - 8.6.2022                                                                                  |
| § 23             | Asemakaavan laatiminen tilalle Toukola 408-401-19-95, Taimikuja sekä Kaaranpiston alueelle, Ruhan kaupunginosa/Lausunto                |
| § 24             | Asemakaavan laatiminen Saarenkankaalle / Niittypuisto / Lausunto (luonnosvaihe)                                                        |
| § 25             | Opintomatka / Ympäristölautakunta                                                                                                      |
| § 26             | Kestävät kunnat -hanke / hankehakemus / päätös                                                                                         |
| § 27             | Vesilain mukainen valvonta / Pöntinen 5:229                                                                                            |
| § 28             | Lapuan pohjavesialueiden luokitus- ja rajausmuutokset / lausuntopyyntö                                                                 |
| § 29             | Lausuntopyyntö ilmastolain muuttamisesta                                                                                               |
| § 30             | Lapuan kaupungin vesihuoltolaitoksen hakemus/tilat Takatie 56:11 ja Vainiola 7: 106/valitus/lausunto Vaasan hallinto-oikeudelle/päätös |
| § 31             | Lapuan kaupungin vesihuoltolaitoksen hakemus/tila Hyyppä 67:2/valitus /lausunto Vaasan hallinto-oikeudelle/päätös                      |
| § 32             | Lapuan kaupungin vesihuoltolaitoksen hakemus/tila Luhtavainio 207:0/valitus /lausunto Vaasan hallinto-oikeudelle/päätös                |
| § 33             | Viemäriverkostoon liittyminen / Alakolmio 3:152                                                                                        |
| § 34             | Viemäriverkostoon liittyminen / Marttila 5:89                                                                                          |
| Lisäpykälät      | Lisäpykälät                                                                                                                            |
| § 35             | Rakennusvalvontataksan tarkistus                                                                                                       |

3/2022

1 (

26)

<!-- image -->

Lapuan kaupunki Pöytäkirja 3/2022 2 ( 26) Ympäristölautakunta 14.06.2022

Saapuvilla olleet jäsenet Juha Kattelus, puheenjohtaja, saapui 17:42 Markku Keskikallio, 1. varapuheenjohtaja, saapui 17:42 Kati Lahnalampi, saapui 17:43 Sini Syrjälä, saapui 17:42 Ulla Tiitu, saapui 17:54 Esko Yli-Karhu, saapui 17:42 Arto Ylitalo, saapui 17:42 , varajäsen, saapui 17:42

Muut saapuvilla olleet Tuula Vuori, hallintosihteeri, sihteeri, saapui 17:42 Arto Kahila, rakennustarkastaja, esittelijä, saapui 17:43 Mirva Korpi, ympäristöinsinööri, vs. tekninen johtaja, esittelijä, saapui 17:43

Poissa Pekka Hella Minna Kangasluoma Juha-Matti Näykki

Allekirjoitukset

Juha Kattelus Puheenjohtaja Tuula Vuori Sihteeri

Pöytäkirjan tarkastus Pöytäkirja on tarkastettu ja hyväksytty

16.06.2022 16.06.2022

Kati Lahnalampi Arto Ylitalo

Pöytäkirjan nähtävänäolo Lapuan kaupungin verkkosivuilla 17.6.2022

Tuula Vuori, hallintosihteeri

<!-- image -->

## § 20

## Kokouksen laillisuus ja päätösvaltaisuus

Lapuan kaupungin hallintosäännön 16. luvun 119 §:n mukaan toimielin pitää kokouksensa päättämänään aikana ja paikassa.  Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten.  Tällöin puheenjohtaja määrää kokousajan.

Puheenjohtaja voi perua kokouksen.

Hallintosäännön 16. luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kuntalain 103 §:n 2 momentin mukaan lautakunta on päätösvaltainen, kun enemmän kuin puolet sen jäsenistä on läsnä.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

Kokous todetaan lailliseksi ja päätösvaltaiseksi.

## Päätös

Totesi kokouksen lailliseksi ja päätösvaltaiseksi.

Lapuan kaupunki Ympäristölautakunta

<!-- image -->

## Lapuan kaupunki

Ympäristölautakunta

## § 21

## Pöytäkirjan tarkastus

Lapuan kaupungin hallintosäännön 16. luvun 140 §:n 3 momentin mukaan pöytäkirja tarkastetaan toimielimen päättämällä tavalla.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

Ympäristölautakunta valitsee kokouksen pöytäkirjantarkastajat.

## Päätös

Lautakunta valitsi tämän kokouksen pöytäkirjantarkastajiksi Kati Lahnalammen ja Arto Ylitalon.

<!-- image -->

## § 22

## Rakennustarkastajien myöntämät luvat 20.1. - 8.6.2022

LAPDno-2021-163

Valmistelija / lisätiedot: Tuula Vuori tuula.vuori@lapua.fi Hallintosihteeri

1 Rakennustarkastajien myöntämät luvat 20.1. - 8.6.2022 Salassa pidettävä, Julkisuuslaki (621/1999) § 24

Rakennustarkastajat ovat myöntäneet liitteenä olevat rakennus-, toimenpide- sekä purkamisluvat.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

Ympäristölautakunta merkitsee myönnetyt luvat tiedokseen.

## Päätös

Lautakunta hyväksyi esityksen.

## Liitteet

## Lapuan kaupunki

Ympäristölautakunta

<!-- image -->

## § 23

## Asemakaavan laatiminen tilalle Toukola 408-401-19-95, Taimikuja sekä Kaaranpiston alueelle, Ruhan kaupunginosa/Lausunto

LAPDno-2022-192

Valmistelija / lisätiedot: Mirva Korpi, Arto Kahila mirva.korpi@lapua.fi, arto.kahila@lapua.fi Ympäristöinsinööri, vs. tekninen johtaja, Rakennustarkastaja

## Liitteet

## Lapuan kaupunki

Ympäristölautakunta

1 Asemakaavaluonnos/Ruha/ympäristölautakunnan lausunto

Lapuan kaupungin maankäyttö- ja kiinteistöosastolla on ollut 5. - 19.5.2022 nähtävillä asemakaavaluonnos, joka koskee Lapuan kaupungin 20. Kaaran kaupunginosan aluetta (Toukola ja Kaaranpisto) tiloilla 408-401-19-95, 408-401-19-96, 408-401-19-97 ja 408-401-19-98.

Rakennustarkastajan antama lausunto luonnosvaiheen kuulemisesta liitteenä.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

Ympäristölautakunta merkitsee luonnosvaiheen kuulemisesta annetun lausunnon tiedokseen.

## Päätös

Lautakunta hyväksyi esityksen.

<!-- image -->

## § 24

## Asemakaavan laatiminen Saarenkankaalle / Niittypuisto / Lausunto (luonnosvaihe)

LAPDno-2022-475

Valmistelija / lisätiedot: Arto Kahila arto.kahila@lapua.fi Rakennustarkastaja

Suunnittelualue sijaitsee Lapuan kaupungin Saarenkankaan kaupunginosassa n. 2 km Lapuan liikekeskustasta lounaaseen. Suunnittelualue sijoittuu Saarentien ja Heinäpellontien pohjoispuolella olevalle peltoalueelle, jota rajaa idässä ja etelässä peltoalueet sekä lännessä asuinalue sekä Simpsiönvuoren itäpuolen alarinne. Kaavaalue rajautuu pohjoisessa Heinäpellontiehen sekä Saarentiehen.

Kaava-alueen pinta-ala on noin 4,2 ha. Alue on kokonaisuudessaan uutta asemakaavaa. Asemakaavaa ollaan laatimassa Lapuan kaupungin omistamalle tilalle. Nyt alueelle suunnitellaan omakotitontteja 13 kpl. Alueen saavutettavuus saadaan olemassa olevien tieyhteyksien kautta. Alue sijaitsee pohjavesialueella, jolla on kaikin keinoin pyrittävä välttämään pohjaveteen mahdollisesti vaikuttavia toimintoja. Tämä asettaa alueen rakentamiselle omat vaatimuksensa, jotka tulee ottaa huomioon kaavamääräyksiä laadittaessa. Kaavalla ei ole erityisiä maisemallisia vaikutuksia.

Maatilojen talouskeskusten korttelialue AM sijoittuu kaakkoiskulmaan. Ohjeellinen maatilan suojavyöhyke on ympyröity yleiskaavaan, sen keskipisteenä on AM alue. Suojavyöhyke on halkaisijaltaan 290 metriä ja se yltää uudelle asemakaava-alueelle. Idässä ja lännessä alue rajautuu peltoalueisiin. Alueella karjatila sekä muuta maatalouteen liittyvää toimintaa.

Kaavamateriaali löytyy kaupungin kotisivuilta osoitteesta: https://lapua.fi/asuminen-jaymparisto/kaavoitus-tontit-ja-maastomittaus/kaavoitus/meneillaan-olevat-kaavat/

## Ehdotus

Esittelijä: Arto Kahila, Rakennustarkastaja

## Asemakaavaluonnoksesta annetaan seuraava lausunto.

Suojavyöhykkeen etäisyys lasketaan valtionneuvoston asetuksen (138/2019) mukaan navettarakennuksesta ja se on 100 metriä tässä tapauksessa. Suojavyöhyke yltää uuden asemakaava-alueen 1255 ja 1256 tonteille 2, 3 ja 4 saakka. Tontit 2, 3 ja 4 olisi hyvä rajata pois uudesta asemakaavasta. Lisäksi karjatila laiduntaa uuden asemakaava-alueen eteläpuolen pelloilla, mikä saattaa aiheuttaa hajuhaittoja. Alueella sijaitsee myös viljankuivaamoja, joista saattaa esiintyä pöly- ja meluhaittoja.

Asemakaava-alueen 1254 tonteilla 3 ja 6 on ahdas sisääntulo. Tämä taas vaikeuttaa tai jopa estää mahdollisen autokatoksen rakentamista sisääntuloon. Yleisesti halutaan autotalli siihen ensimmäiseksi sisääntuloon viemästä tilaa muulta rakentamiselta.

Lapuan kaupunki

<!-- image -->

Ympäristölautakunta

Asemakaavamääräyksellä, Erillisen auton säilytystilojen / talousrakennuksen rajoittaa tontille rakentamista. yhteenlaskettu kerrosala korkeintaan: 60 k-m2/ tontti,

## Päätös

Ympäristölautakunta päätti antaa lausunnon, että asemakaavahanketta ei pitäisi jatkaa.

<!-- image -->

## § 25

## Opintomatka / Ympäristölautakunta

LAPDno-2022-462

Valmistelija / lisätiedot: Mirva Korpi mirva.korpi@lapua.fi Ympäristöinsinööri, vs. tekninen johtaja

Ympäristölautakunnan suunniteltu opintomatka tehdään Varsinais-Suomeen 9. 10.8.2022. Opintomatka tehdään yhdessä teknisen lautakunnan kanssa. Lautakunnat vierailee Naantalin asuntomessuilla. Lisäksi opintomatkan yhteyteen järjestetään muuta ohjelmaa, jonka osalta ohjelma tarkentuu myöhemmin.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

Ympäristölautakunta päättää osallistua Varsinais-Suomeen tehtävään opintomatkaan  9. - 10.8.2022.

## Päätös

Lautakunta hyväksyi esityksen.

Lapuan kaupunki

Ympäristölautakunta

<!-- image -->

## Lapuan kaupunki Ympäristölautakunta

Ympäristölautakunta, § 19,19.04.2022 Ympäristölautakunta, § 26, 14.06.2022

§ 26

## Kestävät kunnat -hanke / hankehakemus / päätös

LAPDno-2021-9

## Ympäristölautakunta, 19.04.2022, § 19

Liitteet

1 Kestävät-hankehakemus 1.1.2023-30.4.2024 2 Kestävät-hankehakemus 1.1.2023-30.4.2024 / liite 1 3 Kestävät-hankehakemus 1.1.2023-30.4.2024 / liite 2

Ympäristöministeriössä oli avoinna kuntien ilmasto- ja kiertotaloushankkeet avustushaku 14.4.2022 saakka. Avustusta myönnetään hankkeille, jotka tähtäävät kasvihuonekaasupäästöjen vähentämiseen sekä luonnonvarojen käytön vähentämiseen ja kestävän käytön edistämiseen. Ympäristöministeriön avustus hankkeen avustuskelpoisista kustannuksista voi olla korkeitaan 70 %, kuitenkin enintään 70 000 euroa per hanke.

Kestävät kunnat toiminnalle on haettu ympäristöministeriön rahoitusta 1.1.202330.4.2024 väliseksi ajaksi.

Hankehakemus liitteenä.

## Ehdotus

Ympäristölautakunta merkitsee hankehakemuksen tiedokseen.

## Päätös

Lautakunta hyväksyi esityksen.

## Ympäristölautakunta, 14.06.2022, § 26

Valmistelija / lisätiedot: Mirva Korpi mirva.korpi@lapua.fi Ympäristöinsinööri, vs. tekninen johtaja

- 1 Ympäristöministeriön päätös kuntien ilmasto- ja kiertotaloushankkeen avustushaussa 6.6.2022
- 2 Ympäristöministeriön päätös kuntien ilmasto- ja kiertotaloushankkeen avustushaussa 6.6.2022 / liite

## Liitteet

<!-- image -->

## Lapuan kaupunki

Ympäristölautakunta

Ympäristöministeriö on tehnyt päätöksen hankehakemuksesta ja päätöksen mukaan ympäristöministeriö ei myönnä hakijalle haettua avustusta.

Päätöksen mukaan hakemuksia saapui 42, joista 20 pystyttiin rahoittamaan määrärahan puitteissa. Arvioinnin pohjalta ympäristöministeriö valitsi avustettavaksi tukiohjelman edellytykset täyttävät ja parhaiten arviointikriteereihin vastaavat hankkeet. Hankkeen keskeisiä teemoja ovat ilmastojohtamisen käytännöt, kiertotalousratkaisujen ja viestinnän kehittäminen. Hankkeessa on monia hyviä elementtejä kuten kestävyyteen liittyvän yhteistyön alueellinen laajennus ja purkumateriaalien toimintamalli. Hakemus sai tiukassa kisassa rahoituksen saaneisiin hankkeisiin verrattuna hieman vähemmän pisteitä hankkeen vaikuttavuudesta, sillä etenkin kiertotalouteen liittyvät toimet olivat hiukan hajanaisia ja täsmentymättömiä, mikä vaikeutti niiden arviointia.

Päätöksen liitteen mukaan hanke-esityksenne aihe oli mielestämme tärkeä ja selvästi rahoittamisen arvoinen, mutta määrärahamme puitteissa pystyimme rahoittamaan saapuneista 42 hakemuksesta vain 20 arviointikriteerit parhaiten täyttävää hanketta. Hakeminen on tosi haastavaa hommaa, ja usein hyviäkin hankkeita tippuu, kun määrärahoja ei riitä kaikille. Kannattaa siis jatkaa yrittämistä, ja seurata rahoittamaamme kuntien ilmastotyön avustushakulistausta.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

Ympäristölautakunta merkitsee ympäristöministeriön päätöksen tiedokseen.

## Päätös

Lautakunta hyväksyi esityksen.

Lapuan kaupunki

<!-- image -->

Ympäristölautakunta

## Ympäristölautakunta, § 132,15.12.2021 Ympäristölautakunta, § 27, 14.06.2022

## § 27 Vesilain mukainen valvonta / Pöntinen 5:229

LAPDno-2021-350

## Ympäristölautakunta, 15.12.2021, § 132

Valmistelijat / lisätiedot: Mirva Korpi mirva.korpi@lapua.fi Ympäristöinsinööri, vs. tekninen johtaja

Ympäristönsuojeluosastolle on ilmoitettu maa-ainesten ottamisesta pohjavesialueella Lapuan kaupungissa Kirkonkylän kylässä tilalla Pöntinen 5:229. Ympäristöosastolta on ympäristönsuojelun tarkastaja käynyt paikalla 9.11.2021 ja todennut, että paikalla on ollut kaivuri, traktori sekä hiekkaa nostettuna kasalle.

Maa-aineslain 4 §:n mukaan ainesten ottamiseen on saatavat lupa ja lupa ei ole tarpeen, jos aineksia otetaan omaa tavanomaista kotitarvekäyttöä varten asumiseen tai maa- ja metsätalouteen. Kotitarveottoon liittyvän käytön tulee liittyä rakentamiseen tai kulkuyhteyksien kunnossapitoon. Ottamispaikat on sijoitettava ja ainesten ottaminen järjestettävä tällöinkin siten, että ottamispaikat on sijoitettava ja ainesten ottaminen järjestettävä niin, että ottamisen vahingollinen vaikutus luontoon ja maisemakuvaan jää mahdollisimman vähäiseksi ja että maa-ainesesiintymää hyödynnetään säästeliäästi ja taloudellisesti eikä toiminnasta aiheudu asutukselle tai ympäristölle vaaraa tai kohtuullisin kustannuksin vältettävissä olevaa haittaa.

Vesilain 3. luvun 3 §:n maa-ainesten ottamiseen vesialueen pohjasta muuhun kuin tavanomaiseen kotitarvekäyttöön edellyttää vesilain mukaista lupaa. Maa-aineslain 3 §: n mukaan luvanvaraista maa-ainesten ottamista ei saa ottaa niin, että siitä aiheutuu tärkeän tai muun vedenhankintakäyttöön soveltuvan pohjavesialueen veden laadun tai antoisuuden vaarantuminen, jollei siihen ole saatu vesilain mukaista lupaa.

Kotitarveotossa tulee kuitenkin noudattaa vesilain 3. luvun 2 § 1 momentin muuttamiskieltoa, jonka mukaan vesitaloushankkeella on oltava lupaviranomaisen lupa, jos se voi muuttaa vesistön asemaa, syvyyttä, vedenkorkeutta tai virtaamaa, rantaa tai vesiympäristöä taikka pohjaveden laatua tai määrää, ja tämä muutos kohta 5) olennaisesti vähentää tärkeän tai muun vedenhankintakäyttöön soveltuvan pohjavesiesiintymän antoisuutta tai muutoin huonontaa sen käyttökelpoisuutta taikka muulla tavalla aiheuttaa vahinkoa tai haittaa vedenotolle tai veden käytölle talousvetenä. Vesilain 1. luvun 3 §:n 1 momentin kohdassa 9 Vesitaloushankkeella tarkoitetaan vesi- tai maa-alueella toteutettavaa toimenpidettä tai rakennelman käyttämistä, joka voi vaikuttaa pinta- tai pohjaveteen, vesiympäristöön, vesitalouteen tai vesialueen käyttöön.

<!-- image -->

## Lapuan kaupunki Ympäristölautakunta

Jos vesilain tai sen nojalla annettuja säännöksiä tai määräyksiä ei ole noudatettu, on valvontaviranomaisen vesilain 14. luvun 2 §:n mukaan asian laatu huomioon ottaen:

- 1) kehotettava lopettamaan säännösten tai määräysten vastainen menettely;
- 2) pantava vireille 4 §:ssä tarkoitettu hallintopakkoasia;
- 3) ilmoitettava asiasta poliisille esitutkintaa varten, jollei tekoa ole olosuhteet huomioon ottaen pidettävä vähäisenä.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

1. Ympäristölautakunta kehottaa kiinteistönomistajaa lopettamaan välittömästi vesilain vastaisen maa-ainesten ottamisen Lapuan kaupungissa Kirkonkylän kylässä tilalla Pöntinen 5:229.
2. Vesilain 14:8 mukaisesti varataan kiinteistönomistajalle mahdollisuus selityksen antamiseen maa-ainesten ottoa koskevassa asiassa. Selitys tulee antaa 30 vuorokauden kuluessa selityspyynnön tiedoksisaamisesta.
3. Selityspyynnössä pyydetään ilmoittamaan maa-ainesten oton tarkoitus ja käyttökohde.  Vastaamatta jättäminen ei estä asian ratkaisemista.

## Päätös

Hyväksyi esityksen.

## Ympäristölautakunta, 14.06.2022, § 27

Valmistelija / lisätiedot: Mirva Korpi mirva.korpi@lapua.fi Ympäristöinsinööri, vs. tekninen johtaja

Kiinteistönomistaja on toimittanut vastineen asiassa, jonka mukaan kyse on ollut kotitarveotosta ja ottomäärä on ollut 400 m³.

Hiekka on nostettu olemassa olevasta hiekkamontusta.

## Ehdotus

Ympäristölautakunta keskeyttää kiinteistönomistajan maa-ainesten ottamisen, kunnes ottamiselle on myönnetty vesilain mukainen lupa. Kiinteistöltä ei saa ottaa lisää maaaineksia. Määräys koskee myös kotitarveottamista.

## Perustelut:

Vesilain (587/2011) 3. luvun 2 §:n mukaan vesitaloushankkeella on oltava lupaviranomaisen lupa, jos se voi muuttaa vesistön asemaa, syvyyttä, vedenkorkeutta tai virtaamaa, rantaa tai vesiympäristöä taikka pohjaveden laatua tai määrää, ja tämä muutos aiheuttaa luonnon ja sen toiminnan vahingollista muuttumista taikka vesistön tai pohjavesiesiintymän tilan huononemista. Kiiniteistönomistajan maa-ainesten

Lapuan kaupunki Ympäristölautakunta

<!-- image -->

ottaminen saattaa aiheuttaa vesilain 3. luvun 2 §:n mukaisia seurauksia, joten maaainesten ottaminen edellyttää aluehallintoviraston lupaa ottamiseen, mikäli ottamista alueella jatketaan.

Maa-aineksia voidaan maa-aineslain säännösten perusteella ottaa kotitarvekäyttöön tai myyntiin, mikäli toiminnalle on myönnetty ensin vesilain mukainen lupa. Maaaineslain (555/1981) 3 §:n mukaan maa-aineksia ei saa ottaa siten, että siitä aiheutuu tärkeän tai muun vedenhankintakäyttöön soveltuvan pohjavesialueen veden laadun tai antoisuuden vaarantuminen, jollei siihen ole saatu vesilain mukaista lupaa. Maa-aineslain 4 §:n 3. momentin mukaan maa-aineslain 3 §:n kohdan 4 mukainen ottamista koskeva rajoitus koskee myös kotitarveottamista.

Maa-aineslain 15 §;n mukaan valvontaviranomainen voi keskeyttää ottamisen, jos maa-ainesten ottamiseen ryhdytään vastoin maa-aineslain määräyksiä.

## Päätös

Lautakunta hyväksyi esityksen.

## Tiedoksi

Asianosainen

<!-- image -->

## § 28

## Lapuan pohjavesialueiden luokitus- ja rajausmuutokset / lausuntopyyntö

LAPDno-2022-486

Liitteet

1 Hirvikankaan (1040851) ja Menkijärven (1030005) pohjavesialueiden rajausmuutosehdotus, Pitkämäen (1040802) pohjavesialueen luokitusmuutosehdotus sekä ehdotus poistaa Kellojan (1040805) pohjavesialue luokituksesta, Lapua

Etelä-Pohjanmaan elinkeino-, liikenne- ja ympäristökeskus (ELY-keskus) pyytää lain vesienhoidon ja merenhoidon järjestämisestä 10 d §:n mukaisesti lausuntoanne Lapuan alueella sijaitsevien Hirvikankaan ja Menkijärven pohjavesialueiden rajausmuutosehdotuksista, Pitkämäen pohjavesialueen luokitusmuutosehdotuksesta sekä ehdotuksesta poistaa Kellojan pohjavesialue luokituksesta. Muutosehdotukset esitetty liitteessä.

Pohjavesialueiden rajauksesta ja luokittelusta säädetään vesienhoidon ja merenhoidon järjestämisestä annetun lain (1299/2004) luvussa 2 a. Lain 10 c §:n mukaan Elinkeino-, liikenneja ympäristökeskuksen on muutettava pohjavesialueen rajausta tai luokitusta, jos niihin olennaisesti vaikuttava tieto sitä edellyttää.

Lausunto pohjavesialueiden rajaus- ja luokitusmuutosehdotuksista pyydetään toimittamaan 7.7.2022 klo 16.15 mennessä

## Ehdotus

Esittelijä: Mirva Korpi, Ympäristöinsinööri, vs. tekninen johtaja

Ympäristölautakunta pitää erittäin myönteisenä sitä, että  pohjavesialueiden rajauksia ja luokituksia tarkennetaan vastaamaan todellista tilannetta. Tarkennustyötä olisi hyvä jatkaa myös muilla Lapuan alueella sijaitsevilla pohjavesialueilla.

## Päätös

Lautakunta hyväksyi estyksen.

<!-- image -->

## § 29

## Lausuntopyyntö ilmastolain muuttamisesta

LAPDno-2022-538

Valmistelija / lisätiedot: Mirva Korpi mirva.korpi@lapua.fi Ympäristöinsinööri, vs. tekninen johtaja

Ympäristöministeriö pyytää lausuntoja luonnoksesta hallituksen esitykseksi laiksi ilmastolain muuttamisesta. Esityksessä ehdotetaan muutettavaksi ilmastolakia. Ilmastolakiin lisättäisiin säännökset kunnan ilmastosuunnitelmasta sekä ilmastolain mukaisesta muutoksenhausta.

Ilmastolain soveltamisala laajennettaisiin koskemaan kuntia. Kunnille säädettäisiin velvoite laatia ilmastosuunnitelma, joka kunnan tulisi päivittää vähintään kerran valtuustokaudessa. Suunnitelman hyväksyisi valtuusto. Kunnan tulisi suunnitelmassa asettaa päästövähennystavoite sekä toimet, joilla päästöjä vähennetään kunnassa. Samoin kunnan olisi seurattava suunnitelman toteutumista. Suunnitelman voisi laatia myös yhdessä alueen muiden kuntien kanssa. Kunta voisi asettaa myös sopeutumiseen ja nieluihin liittyviä tavoitteita ja toimia.

Esityksen tavoitteena on edistää ilmastolain tavoitteiden toteutumista ja vahvistaa kuntien ilmastotyötä. Samoin tavoitteena on muutoksenhakusääntelyn myötä edistää oikeusturvan toteutumista. Esityksessä ehdotettu sääntely täydentäisi ilmastolain kokonaisuudistusta. Esityksen keskeinen tavoite on vauhdittaa ilmastotyötä sellaisissa kunnissa, joissa se ei vielä ole käynnistynyt tai edennyt pitkälle. Esitysehdotuksessa otettaisiin huomioon eri vaiheissa olevat kunnat säätämällä kunnan ilmastosuunnitelman vähimmäisvaatimuksista. Tavoitteena on, että kunnat voisivat toteuttaa ilmastotoimiaan omista lähtökohdistaan ja painottaa suunnitelmassaan kyseiselle kunnalle keskeisiä asioita.

Lausuntopyyntöä koskeva materiaali osoitteessa https://www.lausuntopalvelu.fi/FI /Proposal/Participation?proposalId=7d83d1c6-76dc-443c-8bf4-1eb3197798e5

Lausunnolla olevan ilmastolain mukaan kunnan ilmastosuunnitelmassa on oltava:

- 1) tavoite kasvihuonekaasujen päästöjen vähentämisestä kunnassa;
- 2) toimet, joilla kasvihuonekaasujen päästöjä vähennetään kunnassa;
- 3) tiedot kasvihuonekaasujen päästöjen kehityksestä kunnassa;
- 4) tiedot suunnitelman toteutumisen seurannasta;
- 5) muut tarpeellisiksi katsotut seikat.

Lakiehdotuksen mukaan ilmastosuunnitelman hyväksyy valtuusto. Kunnan on seurattava suunnitelman toteutumista. Suunnitelma on otettava huomioon kuntalain (410/2015) 37 §:ssä tarkoitetussa kuntastrategiassa sekä 115 §:ssä tarkoitetussa toimintakertomuksessa. Kunta voi laatia tässä pykälässä tarkoitetun suunnitelman

## Lapuan kaupunki Ympäristölautakunta

<!-- image -->

Lapuan kaupunki Ympäristölautakunta

<!-- image -->

myös yhdessä alueen muiden kuntien kanssa. Yhteisessä suunnitelmassa on oltava kuntakohtaiset tavoitteet ja toimet. Yhteinen suunnitelma hyväksytään kunkin kunnan valtuustossa. Kunnan ilmastosuunnitelma on hyväksyttävä ensimmäisen kerran viimeistään ilmastolain muutoksen voimaantulon jälkeen alkavan ensimmäisen valtuustokauden aikana.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

Ympäristölautakunta merkitsee lakiehdotuksen tiedokseen ja toteaa, että kestävät kunnat yhteistyöllä voidaan ilmastolain vaatimusten mukaiset toimenpiteet toteuttaa Lapuan kaupungissa.

## Päätös

Lautakunta hyväksyi esityksen.

<!-- image -->

## § 30

Lapuan kaupungin vesihuoltolaitoksen hakemus/tilat Takatie 56:11 ja Vainiola 7:106/valitus /lausunto Vaasan hallinto-oikeudelle/päätös

LAPDno-2022-541

Valmistelija / lisätiedot:

Tuula Vuori tuula.vuori@lapua.fi Hallintosihteeri

- 1 Ympäristölautakunnan päätös 30.3.2021 § 36
- 2 Vaasan hallinto-oikeuden päätös/Yli-Rantala

Ympäristölautakunnan aikaisemmin tekemät päätökset 20.10.2020 § 86 ja 30.3.2021 § 36 liitteenä.

Vaasan hallinto-oikeus on 1.6.2022 antanut asiassa päätöksen.  Hallinto-oikeus on hylännyt valituksen.  Päätös liitteenä.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

Ympäristölautakunta merkitsee Vaasan hallinto-oikeuden päätöksen tiedokseen.

## Päätös

Lautakunta hyväksyi esityksen.

## Liitteet

## Lapuan kaupunki

Ympäristölautakunta

<!-- image -->

## § 31

Lapuan kaupungin vesihuoltolaitoksen hakemus/tila Hyyppä 67:2/valitus/lausunto Vaasan hallinto-oikeudelle/päätös

LAPDno-2022-542

Valmistelija / lisätiedot:

Tuula Vuori tuula.vuori@lapua.fi Hallintosihteeri

- 1 Ympäristölautakunta 30.3.2021 § 39
- 2 Vaasan hallinto-oikeuden päätös/Jussila

Ympäristölautakunnan asiassa aikaisemmin tekemät päätökset 20.10.2020 § 85 ja 30.3.3031 § 39 liitteenä.

Vaasan hallinto-oikeus on 1.6.2022 antanut asiassa päätöksen.  Hallinto-oikeus on hylännyt valituksen.  Päätös liitteenä.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

Ympäristölautakunta merkitsee Vaasan hallinto-oikeuden päätöksen tiedokseen.

## Päätös

Lautakunta hyväksyi esityksen.

## Liitteet

## Lapuan kaupunki Ympäristölautakunta

<!-- image -->

## § 32

Lapuan kaupungin vesihuoltolaitoksen hakemus/tila Luhtavainio 207:0/valitus/lausunto Vaasan hallinto-oikeudelle/päätös

LAPDno-2022-543

Valmistelija / lisätiedot:

Tuula Vuori tuula.vuori@lapua.fi Hallintosihteeri

- 1 Ympäristölautakunnan päätös 30.3.2021 § 38
- 2 Vaasan hallinto-oikeuden päätös/L. Rajala Oy

Ympäristölautakunnan asiassa aikaisemmin tekemät päätökset 20.10.2020 § 84 ja 30.3.2021 § 38 liitteenä.

Vaasan hallinto-oikeus on 1.6.2022 antanut päätöksen asiassa.  Hallinto-oikeus on hylännyt valituksen.  Päätös liitteenä.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

Ympäristölautakunta merkitsee Vaasan hallinto-oikeuden päätöksen tiedokseen.

## Päätös

Lautakunta hyväksyi esityksen.

## Liitteet

## Lapuan kaupunki

Ympäristölautakunta

<!-- image -->

## § 33

## Viemäriverkostoon liittyminen / Alakolmio 3:152

LAPDno-2022-549

Valmistelija / lisätiedot: Mirva Korpi mirva.korpi@lapua.fi Ympäristöinsinööri, vs. tekninen johtaja

## Liitteet

## Lapuan kaupunki

Ympäristölautakunta

1 Viemäriverkostoon liittyminen / Alakolmio 3:152 Salassa pidettävä, Julkisuuslaki (621/1999) § 24

Ympäristölautakunnan asiassa aikaisemmin tekemät päätökset 2.2.2016 § 145 ja 8.6.2021 § 50 liitteenä.

Kiinteistönomistaja on liittänyt kiinteistönsä viemäriverkostoon.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

Ympäristölautakunta päättää asian käsittelyn.

## Päätös

Lautakunta hyväksyi esityksen.

## Tiedoksi

Kiinteistönomistaja

<!-- image -->

## § 34

## Viemäriverkostoon liittyminen / Marttila 5:89

LAPDno-2022-552

Valmistelija / lisätiedot: Mirva Korpi mirva.korpi@lapua.fi Ympäristöinsinööri, vs. tekninen johtaja

## Liitteet

## Lapuan kaupunki

Ympäristölautakunta

1 Viemäriverkostoon liittyminen / Marttila 5:89 Salassa pidettävä, Julkisuuslaki (621/1999) § 24

Ympäristölautakunnan asiassa aikaisemmin tekemät päätökset 5.4.2014 § 36, 9.4.2014, 9.12.2014 § 184, 2.2.2016 § 16, 6.2.2018 § 21 ja 8.6.2021 § 51 liitteenä.

Kiinteistönomistaja on liittänyt kiinteistönsä viemäriverkostoon.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

Ympäristölautakunta päättää asian käsittelyn ja ilmoittaa päätöksestä maanmittauslaitokselle uhkasakkomerkinnän poistamiseksi.

## Päätös

Lautakunta hyväksyi esityksen.

## Tiedoksi

Kiinteistönomistaja, Maanmittauslaitos

<!-- image -->

## § 35

## Rakennusvalvontataksan tarkistus

LAPDno-2022-561

Valmistelija / lisätiedot: Mirva Korpi mirva.korpi@lapua.fi Ympäristöinsinööri, vs. tekninen johtaja

## Liitteet

Lapuan kaupunki Ympäristölautakunta

1 Rakennusvalvontataksa 2022

Lapuan kaupungin rakennusvalvontamaksu on tarkistettu edellisen kerran 1.7.2021 alkaen. Aurinkovoimalan rakennuslupamaksu määräytyy taksan mukaan siten, että rakennelman osalta maksu määräytyy rakennelman peittoalan mukaan, ellei rakennelmalle ole määritelty taksassa erillistä maksuperustetta rakennelman tyypin perusteella. Aurinkovoimalalle ei ole määritelty erikseen rakennusvalvontamaksua. Rakennelman osalta maksuperusteessa otetaan huomioon 5000 m :n ylittävältä 2 osalta huomioon 75 % ja 10000 m :n ylittävältä osalta 50 %, mikäli kysymyksessä ei 2 ole hallimainen rakennus tai rakennuksen hallimainen osa. Rakennusvalvontataksan 2.3. mukaan rakenteiltaan ja varusteiltaan yksinkertaisen rakennuksen tai rakennelman rakentamisesta tai uudelleen rakentamisestä peritään lupamaksu rakennusta/rakennelmaa kohti 212 € ja lisäksi 1,40 €/m². Rakennusvalvontataksa johtaa aurinkovoimaloiden osalta kohtuuttomiin lupamaksuihin ja tästä syystä on tarpeen tarkistaa rakennusvalvonnan taksaa.

Hallintosäännön mukaan taksasta päättää ympäristölautakunta.

Ehdotus liitteenä.

## Ehdotus

Esittelijä: Mirva Korpi, Ympäristöinsinööri, vs. tekninen johtaja

Ympäristölautakunta hyväksyy ehdotuksen mukaisen rakennusvalvonnan tarkastus- ja valvontatehtävistä sekä muista viranomaistehtävistä suoritettavia maksuja koskevan taksan.

## Päätös

Lautakunta hyväksyi esityksen.

<!-- image -->

## Lapuan kaupunki

Ympäristölautakunta

## Hallintovalitus

§25, §27, §35

## Hallintovalitus

## VALITUSOSOITUS JA OHJEET

## VALITUSVIRANOMAINEN

Tähän päätökseen ja/tai päätökseen asian käsittelystä peritystä maksusta saa hakea muutosta Vaasan hallinto-oikeudelta kirjallisella valituksella.

## VALITUSOIKEUS on:

-  asianosaisella, luvan hakijalla ja niillä, joiden oikeutta tai etua asia saattaa koskea
-  rekisteröidyllä yhdistyksellä tai säätiöllä, jonka tarkoituksena on ympäristön-, terveyden- tai luonnonsuojelun taikka asuinympäristön viihtyisyyden edistäminen ja jonka toiminta-alueella kysymyksessä olevat ympäristövaikutukset ilmenevät
-  toiminnan sijaintikunnalla ja muulla kunnalla, jonka alueella toiminnan ympäristövaikutukset ilmenevät
-  valtion valvontaviranomaisella sekä toiminnan sijaintikunnan ja vaikutusalueen kunnan ympäristönsuojeluviranomaisella
-  muulla asiassa yleistä etua valvovalla viranomaisella

VALITUSAIKA JA VALITUKSEN PERILLE TOIMITTAMINEN

Valituskirjelmä on toimitettava 30 päivän kuluessa tämän päätöksen , sitä päivää lukuun ottamatta Vaasan hallinto-oikeudelle, osoite PL tiedoksisaannista 204 (Korsholmanpuistikko 43), 65101 VAASA, telekopio: 029 564 2760, sähköpostiosoite: vaasa.hao@oikeus.fi.  Valitus on toimitettava Vaasan hallintooikeudelle valituksen määräpäivänä virka-ajan loppuun klo 16.15 mennessä.

Omalla vastuulla valitusasiakirjat voi lähettää postitse tai lähetin välityksellä. Postiin valitusasiakirjat on jätettävä niin ajoissa, että ne ehtivät perille valitusajan viimeisenä päivänä ennen viraston aukioloajan päättymistä. Jos valitusta ei ole tehty määräajassa, valitus voidaan jättää tutkimatta.

## VALITUSKIRJELMÄN SISÄLTÖ JA ALLEKIRJOITTAMINEN

Vaasan hallinto-oikeudelle osoitettavassa valituskirjelmässä on ilmoitettava:

-    valittajan nimi ja kotikunta
-    päätös, johon haetaan muutosta
-    miltä kohdin päätökseen haetaan muutosta ja mitä muutoksia siihen vaaditaan tehtäväksi
-    perustelut, joilla muutosta vaaditaan

Jos valittajan puhevaltaa käyttää hänen laillinen edustajansa tai asiamiehensä tai jos valituksen laatijana on joku muu henkilö, valituskirjelmässä on ilmoitettava myös tämän nimi ja kotikunta. Valituskirjelmässä on lisäksi ilmoitettava postiosoite ja puhelinnumero, joihin asiaa koskevat ilmoitukset valittajalle voidaan toimittaa. Valittajan, laillisen edustajan tai asiamiehen on allekirjoitettava valituskirjelmä.

<!-- image -->

## Lapuan kaupunki

Ympäristölautakunta

## VALITUSKIRJELMÄN LIITTEET

Valituskirjelmään on liitettävä:

-  päätös alkuperäisenä tai jäljennöksenä
-  asiakirjat, joihin valittaja vetoaa vaatimuksensa tueksi, jollei niitä ole jo aikaisemmin toimitettu viranomaiselle.

## VALTUUTUS

Asiamiehen on, jollei hän ole asianajaja tai yleinen oikeusavustaja, liitettävä valituskirjelmään valtakirja, jollei valittaja ole valtuuttanut häntä suullisesti valitusviranomaisessa.

## Oikeudenkäyntimaksu:

Tuomioistuinmaksulain (1455/2015) nojalla muutoksenhakijalta peritään hallintooikeudessa kulloinkin voimassa oleva oikeudenkäyntimaksu (260 €).

<!-- image -->

Lapuan kaupunki

Ympäristölautakunta

## Muutoksenhakukielto

§22, §23, §24, §26, §28, §29, §30, §31, §32, §33, §34

## Muutoksenhakukielto

Edellä olevissa pykälissä tehdyt päätökset koskevat vain valmistelua tai täytäntöönpanoa, ei saa tehdä oikaisuvaatimusta eikä kunnallisvalitusta (KuntaL 136 §).

Pöytäkirja

14.06.2022

3/2022

26 (

26)