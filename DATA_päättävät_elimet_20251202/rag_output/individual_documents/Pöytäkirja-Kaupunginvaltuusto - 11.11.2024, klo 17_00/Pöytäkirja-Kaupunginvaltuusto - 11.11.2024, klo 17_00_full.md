<!-- image -->

Lapuan kaupunki

Kaupunginvaltuusto

Pöytäkirja

11.11.2024

| Aika             | 11.11.2024, klo 17:00 - 18:01                                                                                       |
|------------------|---------------------------------------------------------------------------------------------------------------------|
| Paikka           | Kaupungintalo, kaupunginvaltuuston sali                                                                             |
| Käsitellyt asiat | Käsitellyt asiat                                                                                                    |
| § 72             | Kokouksen laillisuus ja päätösvaltaisuus                                                                            |
| § 73             | Pöytäkirjan tarkastajat                                                                                             |
| § 74             | Rakennusjärjestyksen uudistaminen 1.1.2025 alkaen                                                                   |
| § 75             | Tuloveroprosentin vahvistaminen vuodelle 2025                                                                       |
| § 76             | Kiinteistöveroprosenttien määrääminen vuodelle 2025                                                                 |
| § 77             | Lapuan kaupungin talouden toteutumaraportti 1.1. - 30.9.2024 (3. osavuosikatsaus)                                   |
| § 78             | Konserniohjaus / raportti valtuustolle konserniyhtiöiden tavoitteiden toteutumisesta ja taloudellisesta tilanteesta |
| § 79             | Lapuan kaupungin elinkeino-ohjelma 2024-                                                                            |
| § 80             | Maahanmuuttokoordinaattorin määräaikaisen viran perustaminen ja täyttölupa                                          |
| § 81             | Ilmoitusasiat                                                                                                       |
| § 82             | Muut asiat                                                                                                          |

6/2024

<!-- image -->

Lapuan kaupunki

Kaupunginvaltuusto

Pöytäkirja

11.11.2024

Saapuvilla olleet jäsenet Anneli Jäätteenmäki, puheenjohtaja Jussi Vaahtoniemi, 1. varapuheenjohtaja Kari Laine, 2. varapuheenjohtaja Pekka Hella Eila Huhta Jenni Huttunen Simo Ikola Ismo Jäätteenmäki Antti Kaartinen Riitta Kangasluoma Juha Kattelus Markku Keskikallio Pekka Kivisaari Hanna-Maria Kortesoja Sami Kuula Matti Kuusisaari Samuli Kylkisalo Helena Lahtinen Rauno Latvala Marko Makkonen Sari Oja-Lipasti Jaakko Ojanperä Hanna Peräaho Kai Pöntinen Matti Rinnankoski Esa Rintala Hannu Saarela Marcus Toppari Ari Tuurinmäki Ilpo Ulvinen Esko Yli-Karhu Teija Ylimäki Tero Ala-Nissilä, varajäsen Mikko Martikkala, varajäsen Minna Kangasluoma, Hallintopäällikkö, sihteeri

Muut saapuvilla olleet Satu Kankare, Kaupunginjohtaja Mika Kamunen, Sivistys- ja hyvinvointijohtaja Mirva Korpi, Tekninen johtaja Anne Marjamäki, Talousjohtaja Päivi Luhtala-Sipilä, Henkilöstöpäällikkö Jarkko Panu, Rakennustarkastaja, poistui 17:18

Poissa

6/2024

2 (

32)

<!-- image -->

Lapuan kaupunki

Kaupunginvaltuusto

Antti-Jussi Kivistö Lasse Rajala Mika Raninen

Allekirjoitukset

Anneli Jäätteenmäki Puheenjohtaja Minna Kangasluoma Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 15.11.2024 klo 10:27. Allekirjoituksen oikeellisuuden voi todentaa kirjaamosta.

Pöytäkirjan tarkastus Pöytäkirja on tarkastettu ja hyväksytty

15.11.2024 15.11.2024

Jussi Vaahtoniemi Teija Ylimäki

Pöytäkirjan nähtävänäolo Lapuan kaupungin verkkosivuilla 18.11.2024

Pöytäkirja

11.11.2024

6/2024

3 (

32)

<!-- image -->

## § 72

## Kokouksen laillisuus ja päätösvaltaisuus

Lapuan kaupungin hallintosäännön 13 luvun 80 §:n mukaan kokouskutsun antaa valtuuston puheenjohtaja tai hänen estyneenä ollessaan varapuheenjohtaja. Kokouskutsussa on ilmoitettava kokouksen aika ja paikka sekä käsiteltävät asiat.

Kokouskutsussa on mainittava, jos kyseessä on sähköinen kokous ja ilmoitettava verkko-osoite sekä tila, jossa yleisö voi seurata kokousta. Kokouskutsussa on mainittava, jos osa kokousasioista käsitellään suljetussa kokouksessa.

Kokouskutsu on lähetettävä vähintään neljä (4) kalenteripäivää ennen valtuuston kokousta kullekin valtuutetulle sekä niille, joilla on kokouksessa läsnäolo-oikeus tai velvollisuus. Samassa ajassa on kokouksesta tiedotettava kaupungin verkkosivuilla.

81 §:  Esityslista, joka sisältää selostuksen käsiteltävistä asioista ja ehdotukset valtuuston päätöksiksi, lähetetään kokouskutsun yhteydessä, jolleivät erityiset syyt ole esteenä. Jos esityslistalla, liitteissä tai oheismateriaalissa on salassa pidettäviä tietoja, asiakirjaan tehdään merkintä salassapidosta.

Esityslista toimitetaan varsinaisten valtuutettujen lisäksi sijaantulojärjestyksessä ensimmäisille varavaltuutetuille.

82 §:  Kokouskutsu, esityslista, liitteet ja oheismateriaali voidaan lähettää sähköisesti. Tällöin kaupunginhallitus vastaa siitä, että tähän tarvittavat tekniset laitteet, järjestelmät ja tietoliikenneyhteydet ovat käytettävissä.

Kaupunginvaltuuston kokouksen ajasta ja paikasta tiedotetaan ennen kokousta niissä tiedotusvälineissä, joissa kaupunginvaltuusto on päättänyt kokouksistaan ilmoittaa. (Kv 10.6.2024 § 55)

Kutsu tähän kokoukseen on julkaistu 6.11.2024 kaupungin ilmoitustaululla ja kaupungin Internet-sivulla osoitteessa www.lapua.fi sekä Lapuan Sanomissa 6.11.2024. Valtuutetuille, kaupunginjohtajalle ja kaupunginhallituksen muille jäsenille kokouskutsu asialuetteloineen on lähetetty 6.11.2024.

Kuntalain 103 § 1 momentin mukaan valtuusto on päätösvaltainen, kun vähintään kaksi kolmasosaa valtuutetuista on läsnä.

## Päätös

Suoritetussa nimenhuudossa paikalla oli 32 valtuutettua ja 2 varavaltuutettua. Puheenjohtaja totesi kokouksen lailliseksi ja päätösvaltaiseksi.

Lapuan kaupunki Kaupunginvaltuusto

<!-- image -->

## § 73

## Pöytäkirjan tarkastajat

Lapuan kaupungin hallintosäännön 16 luvun 140 §:n mukaan valtuuston pöytäkirjan pitämisestä ja sisällöstä vastaa toimielimen puheenjohtaja.

Jos puheenjohtaja ja pöytäkirjanpitäjä ovat eri mieltä kokouksen kulusta, pöytäkirja laaditaan puheenjohtajan näkemyksen mukaan.

Pöytäkirjan allekirjoittaa puheenjohtaja ja varmentaa pöytäkirjanpitäjä.

Pöytäkirja tarkastetaan toimielimen päättämällä tavalla.

Pöytäkirjan tarkastaminen tapahtuu sähköisellä allekirjoituksella. Sähköisessä päätöksentekomenettelyssä tehtyjä päätöksiä koskeva pöytäkirja tai sen osa voidaan tarkastaa erikseen ennen seuraavaa kokousta.

Pöytäkirjan tarkastusvuorossa ovat Jussi Vaahtoniemi ja Teija Ylimäki sekä varatarkastajina tarkastusvuorossa ovat Esko Yli-Karhu ja Pekka Hella.

## Päätös

Pöytäkirjan tarkastajiksi valittiin Jussi Vaahtoniemi ja Teija Ylimäki sekä varatarkastajiksi valittiin Esko Yli-Karhu ja Pekka Hella.

Lapuan kaupunki Kaupunginvaltuusto

<!-- image -->

Ympäristölautakunta, § 75,19.12.2023 Ympäristölautakunta, § 14,16.04.2024 Puheenjohtajiston työryhmä, § 43,28.05.2024 Ympäristölautakunta, § 29,11.06.2024 Ympäristölautakunta, § 41,27.08.2024 Ympäristölautakunta, § 51,29.10.2024 Kaupunginhallitus, § 314,04.11.2024 Kaupunginvaltuusto, § 74, 11.11.2024

§ 74

## Rakennusjärjestyksen uudistaminen 1.1.2025 alkaen

LAPDno-2023-811

## Ympäristölautakunta, 19.12.2023, § 75

Valmistelijat / lisätiedot: Jarkko Panu jarkko.panu@lapua.fi Rakennustarkastaja

Lapuan kaupungin rakennusjärjestys on hyväksytty kaupunginvaltuuston päätöksellä 04.05.2020 § 5. Rakennusjärjestyksen hyväksymisen jälkeen eduskunta on hyväksynyt 1.3.2023 rakentamislain (751/2023), joka tulee voimaan 1.1.2025.

Rakentamislain myötä maankäyttö- ja rakennuslaista (MRL) muodostetaan rakentamislaki, jolla nykyiset rakentamista koskevat pykälät kumotaan. Maankäyttö- ja rakennuslaista muodostetaan 1.1.2025 alkaen alueidenkäyttölaki (752/2023). Lisäksi rakentamislain liitännäislaki Laki rakentamisen suunnittelu- ja työnjohtotehtävissä toimivien pätevyyden osoittamiseksi (812/2023) tulee voimaan 1.1.2025. Laki rakennetun ympäristön tietojärjestelmästä (431/2023) on hyväksytty eduskunnassa 24.3.2023.

Rakentamislain myötä rakennuslupa, toimenpidelupa ja rakentamiseen liittyvä ilmoitusmenettely poistuvat ja rakentamislain myötä ne korvaa rakentamislupa. Maisematyölupa, rakennuksen purkamislupa ja purkamisilmoitus sisältyvät rakentamislakiin. Painopiste siirtyy ennakkovalvonnasta jatkuvaan valvontaan. Rakennusvalvontaviranomaisen tehtävä on jatkossa valvoa rakentamista yleisen edun kannalta ja valvoa myös alueidenkäyttölain noudattamista sekä huolehtia rakentamisen yleisestä ohjauksesta ja neuvonnasta (RakL 100 §). Rakennusvalvontaviranomainen ei kuitenkaan vastaa rakentamisen laadusta.

Rakentamislain myötä rakennusjärjestyksen rooli kasvaa. Rakentamislain 42 § määrittää, mille rakentamishankkeelle tulee jatkossa hakea rakentamislupa. Lupakynnystä muutetaan luettelemalla laissa sellaiset hankeet, jotka tarvitsevat aina luvan. Näitä ovat asuinrakennus, laajuudeltaan vähintään 30 m² tai 120 m³ oleva

<!-- image -->

rakennus, vähintään 50 m² oleva katos, yleisörakennelma, jota käyttää yhtä aikaa vähintään viisi henkilöä, energiakaivo ja erityistä toimintaa varten rakennettava alue, josta aiheutuu vaikutuksia sitä ympäröivien alueiden käytölle. Rakentamislailla luvanvaraisuudesta vapautettua rakentamista ei voida rakennusjärjestyksellä määrätä luvanvaraiseksi. Luvanvaraisuudesta vapautetuille rakennuksille voidaan antaa rakennusjärjestyksessä määräyksiä esimerkiksi niiden koosta ja ympäristöön soveltuvuudesta. Rakennusjärjestyksellä voidaan määrätä, edellyttääkö esimerkiksi jätevesijärjestelmän, laiturin, aallonmurtajan tai aidan rakentaminen, ilmalämpöpumpun, aurinkokeräimen tai aurinkopaneelien sijoittaminen,  rakentamislupaa.  Luvanvaraisuudesta vapautetun rakennuksen rakentamisessa tulee noudattaa lakia, asetuksia ja kaavaa sekä rakennusjärjestyksen määräyksiä. Jos luvanvaraisuudesta vapautettu rakennus poikkeaa vähäisestikin esimerkiksi kaavamääräyksistä tai muodostaa ranta-alueelle uuden rakentamispaikan, edellyttää rakennuksen rakentaminen myönteisen poikkeamisluvan muttei rakentamislupaa. Hakijan halutessa, kunta voi ratkaista sijoittumisen edellytysten olemassaolon erillisellä päätöksellä (RakL 43 §). Rakentamisluvan yhteydessä sijoittumisen edellytyksistä päättää rakennusvalvontaviranomainen. Rakennusjärjestyksen määräykset voivat koskea rakennuspaikkaa, rakennuksen kokoa ja sen sijoittumista, rakentamisen sopeutumista ympäristöön, rakentamistapaa, istutuksia, aitoja tai muita rakennelmia, rakennetun ympäristön hoitoa, vesihuollon järjestämistä, suunnittelutarvealueiden määrittelemistä sekä muita niihin rinnastettavia paikallisia, rakentamista koskevia seikkoja. Rakennusjärjestyksen määräyksiä ei sovelleta, jos oikeusvaikutteisessa yleiskaavassa, asemakaavassa tai Suomen rakentamismääräyskokoelmassa on asiasta toisin säädetty. Rakennusjärjestyksessä kunta voi osoittaa ne alueet ja edellytykset, joilla vapaa-ajan asunnon muuttaminen pysyvään asuinkäyttöön ei edellytä poikkeamispäätöstä tai suunnittelutarveratkaisua ennen rakentamisluvan myöntämistä (RakL 18 §).  Alueidenkäyttölain 16 §:n tarkoittamat suunnittelutarvealueet voidaan määrätä oikeusvaikutteisessa yleiskaavassa tai rakennusjärjestyksessä enintään 10 vuotta kerrallaan. Suunnittelutarvealueella lupaa harkittaessa on tarkasteltava rakentamisen suhdetta kaavoituskatsauksessa esitettyihin kaavoihin (RakL 46 §). Rakentamislupakäsittelyyn tulee uusina huomioitavaksi elinkaariominaisuudet ja laadittavaksi materiaaliseloste (RakL 39 §) sekä vähähiilisyys raportoimalla hiilijalanjälki ja hiilikädenjälki ilmastoselvityksessä (RakL 38 §). Rakennusjärjestys on tarkoitus laatia maankäyttö- ja rakennuslain aikana siten, että uusi rakennusjärjestys tulisi voimaan 1.1.2025. Rakennusjärjestyksen määräykset tullaan laatimaan rakentamislain mukaisesti. Koska rakentamislaki tulee voimaan vasta 1.1.2025 on rakennusjärjestyksen käsittelyssä meneteltävä maankäyttö- ja rakennuslain mukaisesti. Maankäyttö- ja rakennuslain 15 §:n perusteella rakennusjärjestyksen hyväksyy kaupunginvaltuusto.  Rakennusjärjestystä valmisteltaessa noudatetaan soveltuvin osin maankäyttö- ja rakennuslain 62 §:ää vuorovaikutuksesta ja 65 §:ää kaavaehdotuksen asettamisesta julkisesti nähtäville.  Rakennusjärjestyksen laatimisesta säädetään tarkemmin maankäyttö- ja

Lapuan kaupunki

<!-- image -->

Kaupunginvaltuusto rakennusasetuksen 6 §:ssä, jonka perusteella ehdotus rakennusjärjestyksestä tulee olla julkisesti nähtävillä 30 päivän ajan. Kuntaliitto laatii parhaillaan mallipohjaa rakennusjärjestyksen laatimisesta rakentamislain mukaisesti. Lapuan rakennusvalvonta on mukana Kuntaliiton työpajoissa, joissa valmistellaan rakennusjärjestyksen mallipohjaa.

Edellä mainituista syistä rakennusjärjestyksen uudistaminen on tarpeen käynnistää. Muutoksen osalta ensimmäisessä vaiheessa on tarkoitus laatia osallistumis- ja arviointisuunnitelma ja rakennusjärjestysluonnos sekä perustaa viranhaltijoista koostuva työryhmä, joka laatii ehdotuksen uudeksi rakennusjärjestykseksi ja kuulee tarvittaessa asiantuntijoita.

## Ehdotus

Esittelijä: Mirva Korpi, Tekninen johtaja

Ympäristölautakunta päättää käynnistää rakennusjärjestyksen uudistamisen sekä asettaa rakennusjärjestyksen uudistamista varten työryhmän, jonka puheenjohtajaksi nimetään ympäristölautakunnan puheenjohtaja, varalle ympäristölautakunnan varapuheenjohtaja sekä jäseniksi rakennustarkastajat, ympäristöinsinööri, kaupungingeodeetti, tekninen johtaja ja kunnallistekniikan päällikkö.

Työryhmän tehtävä on valmistella esitys rakennusjärjestyksen uudistamisesta.

## Päätös

Lautakunta hyväksyi esityksen.

## Ympäristölautakunta, 16.04.2024, § 14

Valmistelijat / lisätiedot: Jarkko Panu jarkko.panu@lapua.fi Rakennustarkastaja

## Liitteet

1 Osallistumis- ja arviointisuunnitelma

Työryhmä on valmistellut osallistumis- ja arviointisuunnitelman esiteltäväksi ympäristölautakunnalle. Liitteenä osallistumis- ja arviointisuunnitelma.

## Ehdotus

Esittelijä: Mirva Korpi, Tekninen johtaja

Ympäristölautakunta päättää seuraavaa:

- 1) kuuluttaa rakennusjärjestyksen uudistamisen vireilletulosta
- 2) asettaa osallistumis- ja arviointisuunnitelman nähtäville

Lapuan kaupunki Kaupunginvaltuusto

<!-- image -->

## Päätös

Lautakunta hyväksyi esityksen.

## Puheenjohtajiston työryhmä, 28.05.2024, § 43

Valmistelijat / lisätiedot:

Satu Kankare satu.kankare@lapua.fi Kaupunginjohtaja

1 Liite 1. Lapuan kaupungin rakennusjärjestys 2025 luonnos 2 Lapuan kaupungin rakennusjärjestysluonnos / Kartta

Eduskunta on hyväksynyt 1.3.2023 rakentamislain (751/2023), joka tulee voimaan 1.1.2025.

Rakentamislain myötä rakennuslupa, toimenpidelupa ja rakentamiseen liittyvä ilmoitusmenettely poistuvat ja rakentamislain myötä ne korvaa rakentamislupa. Maisematyölupa, rakennuksen purkamislupa ja purkamisilmoitus sisältyvät rakentamislakiin.

Painopiste siirtyy ennakkovalvonnasta jatkuvaan valvontaan. Rakennusvalvontaviranomaisen tehtävä on jatkossa valvoa rakentamista yleisen edun kannalta ja valvoa myös alueidenkäyttölain noudattamista sekä huolehtia rakentamisen yleisestä ohjauksesta ja neuvonnasta

Rakentamislain myötä rakennusjärjestyksen rooli kasvaa. Rakentamislain 42 § määrittää, mille rakentamishankkeelle tulee jatkossa hakea rakentamislupa. Lupakynnystä muutetaan luettelemalla laissa sellaiset hankkeet, jotka tarvitsevat aina luvan.

Rakentamislailla luvanvaraisuudesta vapautettua rakentamista ei voida rakennusjärjestyksellä määrätä luvanvaraiseksi. Luvanvaraisuudesta vapautetuille rakennuksille voidaan antaa rakennusjärjestyksessä määräyksiä esimerkiksi niiden koosta ja ympäristöön soveltuvuudesta.

Luvanvaraisuudesta vapautetun rakennuksen rakentamisessa tulee noudattaa lakia, asetuksia ja kaavaa sekä rakennusjärjestyksen määräyksiä. Jos luvanvaraisuudesta vapautettu rakennus poikkeaa vähäisestikin esimerkiksi kaavamääräyksistä tai muodostaa ranta-alueelle uuden rakentamispaikan edellyttää rakennuksen rakentaminen myönteisen poikkeamisluvan muttei rakentamislupaa.

Rakennustarkastaja Jarkko Panu esittelee Lapuan kaupungin rakennusjärjestyksen luonnoksen.

Liitteenä on luonnos Lapuan uudesta rakennusjärjestyksestä.

## Päätös

## Liitteet

<!-- image -->

## Lapuan kaupunki

Kaupunginvaltuusto

Rakennustarkastaja Jarkko Panu esitteli Lapuan kaupungin rakennusjärjestyksen luonnoksen.

Matti-Pekka Dahlgren saapui paikalle tämän pykälän käsittelyn aikana klo 16.10.

## Ympäristölautakunta, 11.06.2024, § 29

Valmistelijat / lisätiedot: Jarkko Panu jarkko.panu@lapua.fi Rakennustarkastaja

## Oheismateriaali

1 Lapuan kaupungin rakennusjärjestys\_2025\_luonnos

2 Lapuan kaupungin rakennusjärjestysluonnos / Kartta

Osallistumis- ja arviointisuunnitelma on kuulutettu vireille 24.4.2024 sekä asetettu yleisesti nähtäville 24.4. - 24.5.2024. Osallistumis- ja arviointisuunnitelmasta on ollut mahdollista jättää mielipiteet nähtävilläoloajan kuluessa viimeistään 24.5.2024 mennessä.  Elenia Oy on jättänyt osallistumis- ja arviointisuunnitelmasta mielipiteen.

Elenia Oy piti tärkeänä mm. sitä, että rakennusjärjestykseen kirjataan mahdollisimman selkeät tulkintalinjat, koskien sähköverkkoon kuuluvien rakennusten ja rakennelmien luvanvaraisuutta. Tulkintalinjan tulisi edelleen olla se, että tavanomaisilta muuntamorakennuksilta, pylväs- ja kaappirakennelmilta, ei edellytettäisi rakentamislupaa.

Työryhmä on laatinut liitteenä olevan rakennusjärjestysluonnoksen, joka esitellään kokouksessa.

## Ehdotus

Esittelijä: Mirva Korpi, Tekninen johtaja

Ympäristölautakunta päättää asettaa rakennusjärjestysluonnoksen nähtäville vähintään 30 vuorokaudeksi.

## Päätös

Lautakunta hyväksyi esityksen.

## Ympäristölautakunta, 27.08.2024, § 41

Valmistelijat / lisätiedot: Jarkko Panu jarkko.panu@lapua.fi Rakennustarkastaja

<!-- image -->

## Lapuan kaupunki Kaupunginvaltuusto

Rakennusjärjestysluonnos on kuulutettu nähtäville 19.6. - 19.8.2024 väliseksi ajaksi.  Rakennusjärjestysluonnoksesta on ollut mahdollisuus jättää mielipiteet nähtävilläoloajan kuluessa viimeistään 19.8.2024 mennessä.  Saatujen lausuntojen pohjalta on laadittu liitteenä oleva kooste.

## Ehdotus

Esittelijä: Mirva Korpi, Tekninen johtaja

Ympäristölautakunta päättää asettaa rakennusjärjestysehdotuksen nähtäville vähintään 30 vuorokaudeksi.

## Päätös

Lautakunta hyväksyi esityksen.

## Ympäristölautakunta, 29.10.2024, § 51

Valmistelijat / lisätiedot: Jarkko Panu jarkko.panu@lapua.fi Rakennustarkastaja

1 Lapuan kaupungin rakennusjärjestys 2025 Ehdotus 7.10.2024 2 Rakennusjärjestysehdotus / Lausuntokooste ja vastaukset

Rakennusjärjestysehdotus on ollut nähtävillä 4.9. - 4.10.2024 välisen ajan.  Rakennusjärjestysehdotuksesta on ollut mahdollisuus jättää mielipiteet nähtävilläoloajan kuluessa viimeistään 4.10.2024 mennessä.

Saatujen lausuntojen pohjalta on laadittu liitteenä oleva kooste.

Rakennusjärjestysehdotus liitteenä.

## Ehdotus

Esittelijä: Mirva Korpi, Tekninen johtaja

Ympäristölautakunta esittää kaupunginhallitukselle ja edelleen kaupunginvaltuustolle, että se hyväksyy liitteen mukaisen rakennusjärjestysehdotuksen Lapuan kaupungin uudeksi rakennusjärjestykseksi.

## Päätös

Lautakunta hyväksyi esityksen.

## Kaupunginhallitus, 04.11.2024, § 314

## Liitteet

<!-- image -->

## Lapuan kaupunki

Kaupunginvaltuusto

- 1 Lapuan kaupungin rakennusjärjestys 2025 Ehdotus.docx
- 2 Rakennusjärjestysluonnos / Lausuntokooste ja vastaukset

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää esittää kaupunginvaltuustolle, että se hyväksyy liitteen mukaisen rakennusjärjestysehdotuksen Lapuan kaupungin uudeksi rakennusjärjestykseksi 1.1.2025 alkaen.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Kaupunginvaltuusto, 11.11.2024, § 74

Liitteet

1 Lapuan kaupungin rakennusjärjestys 1.1.2025 alkaen

## Ehdotus

Kaupunginhallitus ehdottaa kaupunginvaltuustolle, että se hyväksyy liitteen mukaisen rakennusjärjestysehdotuksen Lapuan kaupungin uudeksi rakennusjärjestykseksi 1.1.2025 alkaen.

## Päätös

Lapuan kaupungin rakennustarkastaja Jarkko Panu alusti asiaa. Keskustelussa puheenvuoron käyttivät Lapuan kaupunginvaltuuston puheenjohtaja Anneli Jäätteenmäki sekä Lapuan kaupunginvaltuuston jäsenet Helena Lahtinen, Antti Kaartinen, Esko Yli-Karhu ja Pekka Hella. Kaupunginvaltuusto hyväksyi kaupunginhallituksen ehdotuksen keskustelun jälkeen.

<!-- image -->

## Lapuan kaupunki

Kaupunginvaltuusto

## Kaupunginhallitus, § 309,04.11.2024 Kaupunginvaltuusto, § 75, 11.11.2024

§ 75

## Tuloveroprosentin vahvistaminen vuodelle 2025

LAPDno-2024-722

## Kaupunginhallitus, 04.11.2024, § 309

Valmistelijat / lisätiedot: Anne Marjamäki anne.marjamaki@lapua.fi Talouspäällikkö

Verotusmenettelystä annetun lain (1558/1995) 91 a §:n (520/2010) mukaan kunnan tulee ilmoittaa tuloveroprosentin suuruus Verohallinnolle viimeistään verovuotta edeltävän vuoden marraskuun 17. päivänä. Kunta ilmoittaa tuloveroprosentin prosenttiyksikön kymmenyksen tarkkuudella. Jos ilmoitusta kunnallisveroprosentista ei ole tehty määräaikaan mennessä, verotuksessa voidaan noudattaa edellisen vuoden kunnallisveroprosenttia. Jos marraskuun 17. päivä on muu kuin arkipäivä, ilmoitus tulee tehdä viimeistään sitä seuraavana ensimmäisenä arkipäivänä (Laki säädettyjen määräaikain laskemisesta 150/1930 5 §). Vuoden 2025 tuloveroprosentti  tulee näin ollen ilmoittaa Verohallinnolle viimeistään maanantaina 18.11.2024.

Lapuan kaupungin vuodelle 2024 vahvistettu tuloveroprosentti on 8,9 %.

Vuoden 2025 talousarviovalmistelu pohjautuu 8,9 %:n tuloveroprosenttiin. Valtuustoon talousarvioseminaarissa 23.10.2024 käytiin alustava keskustelu kunnallisveroprosentista ja valtuuston linjauksena oli, että veroprosentti pidetään ennallaan.

| Tilivuosi              | 2023   | 2024**   | 2025**   |
|------------------------|--------|----------|----------|
| Kunnallisvero (1000 €) | 25.331 | 24.198   | 25.854   |
| Tuloveroprosentti      | 8,86   | 8,90     | 8,90     |
| Kunnallisveroaste      | 6,45   | 6,61     | 6,99     |

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää esittää kaupunginvaltuustolle, että vuoden 2025 tuloveroprosentiksi vahvistetaan 8,9 %.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

Lapuan kaupunki

<!-- image -->

Kaupunginvaltuusto

## Kaupunginvaltuusto, 11.11.2024, § 75

## Ehdotus

Kaupunginhallitus ehdottaa kaupunginvaltuustolle, että vuoden 2025 tuloveroprosentiksi vahvistetaan 8,9 %.

## Päätös

Kaupunginjohtaja alusti asiaa. Keskustelussa ryhmäpuheenvuoron käyttivät Pekka Hella (Lapuan Keskustan valtuustoryhmä), Helena Lahtinen (Lapuan Kokoomuksen valtuustoryhmä) sekä Riitta Kangasluoma (Ryhmä kymmenen). Valtuutetuista puheenvuoron käytti valtuutettu Ilpo Ulvinen.

Kaupunginvaltuusto hyväksyi kaupunginhallituksen ehdotuksen keskustelun jälkeen.

<!-- image -->

## Lapuan kaupunki

Kaupunginvaltuusto

## Kaupunginhallitus, § 310,04.11.2024 Kaupunginvaltuusto, § 76, 11.11.2024

§ 76

## Kiinteistöveroprosenttien määrääminen vuodelle 2025

LAPDno-2024-723

## Kaupunginhallitus, 04.11.2024, § 310

Valmistelijat / lisätiedot: Anne Marjamäki anne.marjamaki@lapua.fi Talouspäällikkö

Kiinteistöverolain (654/1992) 11 §:n (1266/2001; 1291/2015) mukaan kunnanvaltuusto määrää kunnan kiinteistöveroprosenttien suuruuden laissa säädettyjen vaihteluvälien rajoissa vuosittain etukäteen samalla, kun se vahvistaa varainhoitovuoden tuloveroprosentin. Kiinteistöveroprosentit määrätään prosentin sadasosan tarkkuudella. Kunnan tulee ilmoittaa kiinteistöveroprosentit Verohallinnolle viimeistään verovuotta edeltävän vuoden marraskuun 17. päivänä. Jos marraskuun 17. päivä on muu kuin arkipäivä, niin ilmoitus tulee tehdä viimeistään sitä seuraavana ensimmäisenä arkipäivänä (Laki säädettyjen määräaikain laskemisesta 150/1930 5 §). Vuonna 2024 tiedot tulee ilmoittaa viimeistään 18.11.2024.

Seuraavassa taulukossa on esitetty kiinteistöveroprosenttien vaihteluvälit ja Lapuan kaupungin kiinteistöveroprosentit vuodelta 2024:

| Kiinteistöveroprosentit                      | Vaihteluväli   | LAPUA   |
|----------------------------------------------|----------------|---------|
| Maapohjan yleinen                            | 1,30 - 2,00    | 1,30    |
| Rakennusten yleinen                          | 0,93 - 2,00    | 1,05    |
| Vakituisten asuinrakennusten veroprosentti   | 0,41 - 1,00    | 0,45    |
| Muiden asuinrakennusten veroprosentti        | 0,93 - 2,00    | 1,05    |
| Rakentamattoman rakennuspaikan veroprosentti | 2,00 - 6,00    | 6,00    |
| Yleishyödyllinen yhteisö                     | 0,00 - 2,00    | 0,00    |
| Voimalaitos                                  | 0,93 - 3,10    | 3,10    |

Vuoden 2025 talousarvion valmistelussa on lähdetty siitä, että kiinteistöveroprosentit pidetään ennallaan.  Talousarviossa 2025 on kiinteistöverotuloiksi arvioitu 3,5 milj. euroa.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää esittää kaupunginvaltuustolle, että kaupunginvaltuusto vahvistaa  kiinteistöveroprosentit vuodelle 2025 seuraavasti:

-  Maapohjan yleinen kiinteistöveroprosentti 1,30 %

<!-- image -->

## Lapuan kaupunki Kaupunginvaltuusto

-  Rakennusten yleinen kiinteistövero 1,05 %
-  Vakituisen asuinrakennuksen veroprosentti 0,45 %
-  Rakentamattomien rakennuspaikkojen veroprosentti 6,00 %
-  Muiden asuinrakennusten veroprosentti 1,05 %
-  Yleishyödyllisten yhteisöjen kiinteistöveroprosentti 0,00 %
-  Voimalaitosten veroprosentti 3,10 %.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Kaupunginvaltuusto, 11.11.2024, § 76

## Ehdotus

Kaupunginhallitus ehdottaa kaupunginvaltuustolle, että kaupunginvaltuusto vahvistaa kiinteistöveroprosentit vuodelle 2025 seuraavasti:

-  Maapohjan yleinen kiinteistöveroprosentti 1,30 %
-  Rakennusten yleinen kiinteistövero 1,05 %
-  Vakituisen asuinrakennuksen veroprosentti 0,45 %
-  Rakentamattomien rakennuspaikkojen veroprosentti 6,00 %
-  Muiden asuinrakennusten veroprosentti 1,05 %
-  Yleishyödyllisten yhteisöjen kiinteistöveroprosentti 0,00 %
-  Voimalaitosten veroprosentti 3,10 %.

## Päätös

Kaupunginjohtaja alusti asiaa. Keskustelussa puheenvuoron käyttivät valtuutettu Pekka Kivisaari sekä Lapuan kaupunginhallituksen puheenjohtaja Kai Pöntinen. Kaupunginvaltuusto hyväksyi kaupunginhallituksen ehdotuksen keskustelun jälkeen.

Lapuan kaupunki Kaupunginvaltuusto

<!-- image -->

## Kaupunginhallitus, § 311,04.11.2024 Kaupunginvaltuusto, § 77, 11.11.2024

§ 77

Lapuan kaupungin talouden toteutumaraportti 1.1. - 30.9.2024 (3. osavuosikatsaus)

LAPDno-2023-432

## Kaupunginhallitus, 04.11.2024, § 311

Valmistelijat / lisätiedot: Anne Marjamäki anne.marjamaki@lapua.fi Talouspäällikkö

1 Talouden toteutumaraportti 30.9.2024 (3. osavuosikatsaus).pdf

## Verotulot ja valtionosuudet

Lapuan kaupungin kunnallisverotulot ovat 18 milj. euroa, yhteisöverot 2 milj. euroa ja kiinteistöverot 2,7 milj. euroa syyskuun lopussa. Kunnallisverotuloa on kertynyt 74,3% talousarviosta eli kunnallisveroa on kertynyt 0,16 milj. euroa vähemmän talousarvion tasaiseen toteutumaan verrattuna. Edellisen vuoden vastaavaan ajankohtaan verrattuna kunnallisverotuloja on kertynyt 1,5 milj. euroa vähemmän. Viime vuoden kunnallisverotulokertymään vaikutti merkittävästi tammikuun verotilitykset, joita saatiin vielä vuoden 2022 veroprosenttikertymän mukaan.

Yhteisöveroa on kertynyt syyskuun loppuun mennessä 2 milj. euroa eli 75,8 % talousarviosta. Yhteisöverotuloa on kertynyt 0,02 milj. euroa enemmän talouden tasaiseen toteutumaan verrattuna. Edelliseen vuoteen verrattuna yhteisöverotuloja on kertynyt 0,4 milj. euroa vähemmän. Yhteisöverotulojen kehitys on ollut myönteistä talousarvion tasaiseen toteutumaan verrattuna.

Kiinteistöveroa on kertynyt syyskuun loppuun mennessä 2,7 milj. euroa eli 80 % budjetoiduista kiinteistöverotuloista. Kiinteistöverotuotot kertyvät epätasaisesti ja tilityksissä on suurta kuukausittaista vaihtelua. Merkittävimmät kiinteistöverotilitykset ajoittuvat loppukesään ja alkusyksyyn.

Syyskuun lopussa verotulot ovat yhteensä 22,7  milj. euroa. Talousarvion tasaiseen toteutumaan verrattuna verotuloja on kertynyt 0,03 milj. euroa enemmän, mikä vastaa 0,1 %-yksikköä. Viime vuoden vastaavaan aikaan verrattuna verotulot ovat 1,6 milj. euroa pienemmät.

Valtionosuuksia on tilitetty syyskuun loppuun mennessä 10,4 milj. euroa. Vuoden 2024 valtionosuudet ovat 13,8 milj. euroa. Valtionosuudet tilitetään kuukausittain samansuuruisina summina.

## Käyttötalous ja vuosikate 1.1. - 30.9.2024

Liitteenä oleva talouden toteutumaraportti sisältää sekä sisäiset että ulkoiset erät.

Liitteet

<!-- image -->

Talouden tasainen toteutumaprosentti on 75 %.

Toimintatuotot ovat 13,2 milj. euroa ja toimintakulut ovat 45,5 milj. euroa.

Toimintakate on -32,1 milj. euroa ja vuosikate on 4,4 milj. euroa. Toimintakatteen toteutumaprosentti on 74 %. Talousarvion tasaiseen toteutumaan verrattuna toimintakate on alittunut  1 %-yksikköä mikä vastaa 0,4 milj. euroa.  Toimintakulut ovat kokonaisuudessaan alittuneet 1,3 milj. eurolla talouden tasaiseen toteutumaan verrattuna. Toimintatuotot ovat toteutuneet 71,1 %.sti eli niitä on kertynyt 3,9 %yksikköä vähemmän, mikä vastaa 0,7 milj. euroa.

## Kaupunginhallituksen ja lautakuntien talousarvioiden toteutuminen 1.1. 30.9.2024

Kaupunginhallituksen toimintatuotot ovat 3,3 milj. euroa ja toimintakulut 5,8 milj. euroa. Toimintakate on -2,5 milj. euroa. Kaupunginhallituksen toimintakate on alittunut talousarvion tasaiseen toteutumaan verrattuna 0,9 milj. euroa eli 19,6 %yksikköä. Toimintatuottoja on kertynyt 11,6 % yksikköä talouden tasaista toteutumaa enemmän. Toimintakulut ovat toteutuneet 69,5%:sti eli toimintakulut ovat alittuneet 0,5 milj. euroa talouden tasaiseen toteutumaan verrattuna.

Sivistyslautakunnan toimintatuotot ovat 0,6 milj. euroa ja toimintakulut 21,4 milj. euroa. Toimintakate on -20,7 milj. euroa. Toimintakate on toteutunut 75,1%:sti talousarvioon verrattuna. Sivistyslautakunnan toimintakate on ylittynyt 0,1 %-yksikköä (0,02 milj. euroa) talouden tasaiseen toteutumaan verrattuna.Sivistystoimen hankerahoja on siirretty käyttötalouteen 9 ensimmäiseltä kuukaudelta hankkeiden kulujen mukaisessa suhteessa. Toimintatuotot ovat toteutuneet talousarvioon nähden 49,4 %:sti ja toimintakulut 73,9 %:sti. Lomapalkkajaksotuksen muutos on +0,3 milj. euroa, mikä vaikuttaa positiivisesti sivistyslautakunnan toimintakatteeseen

Hyvinvointilautakunnan toimintatuotot ovat 0,7 milj. euroa ja toimintakulut 5,3 milj. euroa. Toimintakate on -4,6 milj. euroa. Toimintakate on toteutunut 75,1%:sti eli toimintakate on ylittynyt 0,1%-yksikköä talouden tasaiseen toteutumaan verrattuna, mikä vastaa 0,01 milj. euroa. Hyvinvointilautakunnan hankerahoja on siirretty käyttötalouteen 9 ensimmäiseltä kuukaudelta hankkeiden kulujen mukaisessa suhteessa. Lomapalkkajaksotuksen muutos on +0,06 milj. euroa, mikä vaikuttaa positiivisesti hyvinvointilautakunnan toimintakatteeseen

Teknisen lautakunnan toimintatuotot ovat 8,4 milj. euroa ja toimintakulut ovat 12,6 milj. euroa. Toimintakate on -4 milj. euroa. Toimintakate on toteutunut 87 %:sti. Teknisen lautakunnan toimintakate on ylittynyt 12%-yksikköä mikä vastaa 0,5 milj. euroa. Tekninen lautakunta on kokouksessaan 2.4.2024 antanut kaupunginhallitukselle 8.4.2024 tiedoksi käyttötalouden ylitysuhasta, joka liittyy vanhan lukion purkamisesta aiheutuneisiin kustannuksiin. Vanhalta lukiolta on poistettu öljysäiliö, kun lukio on liitetty kaukolämpöön. Tässä yhteydessä maahan on jäänyt öljyllä pilaantuneita maita, joiden kunnostaminen purkamisen yhteydessä on ollut välttämätöntä. Öljyisten maiden puhdistamisesta aiheutuvat kustannukset ovat olleet 0,5 milj. euroa. Tekninen lautakunta on kokouksessaan 21.8.2024 antanut

<!-- image -->

kaupunginhallitukselle tiedon toisestakin käyttötalouden ylitysuhasta, joka liittyy vesihuoltolaitoksen verkostossa olleeseen vuotoon, joka on aiheuttanut kiinteistöjen vaurioitumisen. Vuotovaurion kustannukset ovat olleet syyskuun lopussa 0,26 milj. euroa.

Ympäristölautakunnan toimintatuotot ovat olleet 0,2 milj. euroa ja toimintakulut 0,3 milj. euroa. Toimintakate on -0,1 milj. euroa. Toimintakate on toteutunut 39 %:sti. Toimintakate on alittunut talouden tasaiseen toteutumaan verrattuna 36 %-yksikköä. Euromääräisesti alitus on 0,1 milj. euroa.

## Ennuste talouden toteutumasta

Toimintatuottoihin on budjetoitu 18,6 milj. euroa. Toimintatuottojen toteutuma syyskuun lopussa on ollut 13,2 milj. euroa. Toimintatuottojen tasainen toteutuma olisi 75%. Toimintatuottoja on kertynyt talouden tasaiseen toteutumaan verrattuna 3,9%yksikköä vähemmän mikä vastaa 0,7 milj. euroa. Toimintatuottojen kertyminen ei ole kuitenkaan ole aina tasaista.

Toimintakuluihin on budjetoitu 62,4 milj. euroa. Syyskuun lopun toteutuman mukaan toimintakulut olivat 45,5 milj. euroa. Talousarvio on toteutunut toimintakulujen osalta 73 %:sti. Alitusta on talousarvion tasaiseen toteutumaan verrattuna 2 %-yksikköä, mikä vastaa 1,3 milj. euroa. Toimintakulut ovat edellisvuoden vastaavaan ajankohtaan verrattuna 1,2 milj. euroa suuremmat, mikä vastaa 2,7 prosenttia.

Toimintakatteeksi on budjetoitu -43,3 milj. euroa. Syyskuun lopussa toimintakate oli -32,1 milj. euroa. Toimintakate on toteutunut talousarvioon verrattuna 74%:sti. Toimintakate on alittunut 0,4 milj. eurolla (1 %-yksikköä) talousarvion tasaiseen toteutumaan verrattuna.

Verotuloja on kertynyt syyskuun loppuun mennessä 22,7 milj. euroa ja valtionosuuksia 10,4 milj. euroa. Verotuloja on kertynyt talousarvion tasaiseen toteutumaan verrattuna 0,03 milj. euroa (0,1%-yksikköä) enemmän. Verotulojen toteutuma on noudatellut melko hyvin talousarvion tasaista toteutumaa 9 ensimmäisen kuukauden ajan. Edellisvuoden vastaavaan ajankohtaan verrattuna verotuloja on kertynyt 1,6 milj. euroa vähemmän. Tämä johtuu siitä, että viime vuonna verotilityksiin sisältyi verohäntiä eli verotuloja kertyi vielä korkeammalla veroprosentilla alkuvuodesta. Tänä vuonna tällaisia poikkeuseriä ei enää ole. Valtionosuuksia tilitetään kuukausittain ja ne ovat noudattaneet talousarvion tasaista toteutumaa. Valtionosuuksia on tilitetty syyskuun loppuun mennessä 10,4 milj. euroa.

Rahoitustuotot ja -kulut tiliryhmän rahoitustuotot ovat 3,4 milj. euroa. Talousarvion tasaiseen toteutumaan verrattuna rahoitustuotot ovat toteutuneet 84,1 %:sti. Rahoitustuotot ja -kulut tiliryhmä sisältää sisäiset korkotuotot, joiden osuus on 4,2 milj. euroa syyskuun  lopussa. Lainojen korkokuluja on maksettu 1 milj. eurolla. Lainojen korkokulut ovat nousseet edellisestä vuodesta 0,13 milj. euroa.

Vuosikate on 4,4 milj. euroa ja talouden tasaiseen toteutumaan verrattuna vuosikate on toteutunut 0,8 milj. euroa parempana. Vuosikate on 4,5 milj. euroa heikompi kuin vuosi sitten.

<!-- image -->

Toimintakulut ovat syyskuun talousraporteilla 1,3 milj. euroa pienemmät talousarvion tasaiseen toteutumaan verrattuna. Vuoden 2024 palkkojen yleiskorotukset tulivat voimaan 1.6.2024, joten toimintakulut kasvavat henkilöstömenojen osalta 1.6.2024 jälkeen. Kulukehitys verrattuna edellisen vuoden vastaavaan aikaan vaikuttaa kuitenkin verrattain maltilliselta (2,7%) ja talousarvion tasaiseen toteutumaan verrattuna voidaan todeta että loppuvuoteen on jäänyt puskuria. Loppuvuosi on yleensä ollut kulukehitykseltään alkuvuotta raskaampi. Lomapalkkajaksotuksen muutos syyskuulta on +0,3 milj. euroa ja tällä on positiivinen vaikutus talouden toteutumalukuihin tällä hetkellä. Kulukehitykseen vaikuttavia epävarmuustekijöitä kuluvan vuoden osalta ovat yleinen taloudellinen tilanne, verotulokehitys, inflaatio ja korkokulujen kehityksen taso.

Investointien nettomenot ovat olleet 4,8 milj. euroa eli 57,5% investointien nettomäärärahasta. Vuoden 2024 nettoinvestointimääräraha on 8,4 milj. euroa. Lainamäärä syyskuun lopussa on 63,8 milj. euroa, joista lyhytaikaisten lainojen määrä on 26 milj. euroa. Lainamäärä on kasvanut vuoden 2023 lopun tilanteeseen verrattuna 0,7 milj. euroa.

Lapuan kaupungin talousraportti 1.1. - 30.9.2024 (3. osavuosikatsaus) on liitteenä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

1. merkitä tiedoksi talouden toteutuman ajalta 1.1. - 30.9.2024.
2. esittää kaupunginvaltuustolle, että se merkitsee tiedoksi talouden toteutuman ajalta 1.1. - 30.9.2024.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

## Kaupunginvaltuusto, 11.11.2024, § 77

Liitteet

1 Talouden toteutumaraportti 30.9.2024 (3. osavuosikatsaus).pdf

## Ehdotus

Kaupunginhallitus ehdottaa kaupunginvaltuustolle, että se merkitsee tiedoksi talouden toteutuman ajalta 1.1. - 30.9.2024.

## Päätös

Kaupunginjohtaja alusti asiaa. Keskustelussa puheenvuoron käyttivät Lapuan kaupunginhallituksen puheenjohtaja Kai Pöntinen sekä valtuutetut Ilpo Ulvinen sekä

<!-- image -->

| Pöytäkirja 11.11.2024   | 6/2024   | 21 ( 32)   |
|-------------------------|----------|------------|

Helena Lahtinen. Kaupunginvaltuusto hyväksyi kaupunginhallituksen ehdotuksen keskustelun jälkeen.

Lapuan kaupunki

<!-- image -->

Kaupunginvaltuusto

## Kaupunginhallitus, § 293,21.10.2024 Kaupunginvaltuusto, § 78, 11.11.2024

§ 78

## Konserniohjaus / raportti valtuustolle konserniyhtiöiden tavoitteiden toteutumisesta ja taloudellisesta tilanteesta

LAPDno-2024-755

## Kaupunginhallitus, 21.10.2024, § 293

Valmistelijat / lisätiedot: Satu Kankare satu.kankare@lapua.fi Kaupunginjohtaja

Lapuan kaupungin hallintosäännön 24 §:n mukaan kaupungin konsernijohtoon kuuluvat kaupunginhallitus ja kaupunginjohtaja sekä kaupunginhallituksen erikseen määräämät viranhaltijat. Kaupunginhallitus ei ole erikseen määrännyt muita viranhaltijoita konsernijohtoon.

Hallintosäännön 25 §:n mukaan konsernijohto antaa valtuustolle raportin yhtiöiden tavoitteiden toteutumisesta ja taloudellisen aseman kehittymisestä sekä arvion tulevasta kehityksestä ja riskeistä puolivuosittain.

Lapuan kaupungin konserniohjeen 9 §:n mukaan kaupungin tytäryhteisön ja kuntayhtymän on annettava kaupunginhallitukselle kaupunkikonsernin taloudellisen aseman arvioimiseen ja sen toiminnan tuloksen laskemiseen tarvittavat tiedot. Lapuan kaupungin konserniohje on hyväksytty kaupunginvaltuustossa 29.10.2018. Konserniohjeen päivitystä valmistellaan ja se tuodaan päätöksentekoon vuoden 2024 aikana.

Kaupunkikonserniin kuuluville tytäryhteisöille ja säätiölle on muistutettu konserniohjeesta, konserniohjeen aikatauluista sekä kaupunginhallituksen päätöksestä toimittaa hallituksen kokousten esityslistat ja pöytäkirjat juoksevasti tiedoksi kaupunginjohtajalle ja kaupunginhallituksen puheenjohtajalle. Osa tytäryhtiöistä toimii ohjeen mukaisesti ja osa tytäryhtiöistä on muistutusten jälkeen pyrkinyt toimimaan annetun ohjeistuksen mukaisesti. Toimintaprosessia kehitetään edelleen.

Konsernijohto seuraa säännöllisesti tytäryhteisöjen toiminnan tuloksellisuutta. Tytäryhteisön tulee antaa seurantaa varten kaupungille puolivuosittain raportti sille asetettujen tavoitteiden toteutumisesta, toiminnan ja talouden kehittymisestä sekä arvio niihin liittyvistä riskeistä. Tytäryhteisöllä tulee olla tätä varten riittävät talouden ja toiminnan seuranta- ja mittausjärjestelmät sekä yhteisön hallituksen hyväksymät sisäisen valvonnan ja riskienhallinnan toimintaohjeet. Todennäköisesti realisoituvasta riskistä on raportoiva viipymättä konsernijohdolle.

Lapuan kaupunki Kaupunginvaltuusto

<!-- image -->

Puolivuotiskatsaus ajalta 1.1. - 30.6. tulee konserniohjeen mukaisesti toimittaa 15.8. mennessä. Konserniohjeen mukaan puolivuotiskatsaukseen tulee sisällyttää ainakin tiedot talouden ja asetettujen tavoitteiden toteutumasta, johtopäätökset yhteisön toiminnan ja talouden tilasta ja resurssien muutoksesta sekä ehdotukset korjaaviksi toimenpiteiksi. Tytäryhtiöiden hallitusten roolia puolivuotiskatsausten valmistelussa on osittain vahvistettava.

Tytäryhtiöistä Lapuan Energia Oy, Lapuan Kotiasunnot Oy, Invest Lapua Oy, Lapuan Jätevesi Oy, Lappavesi Oy, Simpsiönvuori Oy ja Thermopolis Oy ovat toimittaneet puolivuotiskatsauksena ko. ajanjakson tuloslaskelman ja taseen. Osa tytäryhtiöistä on toimittanut myös erillisen raportin.

Kaupunginhallituksen tarkoituksena on kutsua talousseminaarin yhteydessä 20.11.2024  kuultavakseen Lapuan Energia Oy:n, Lapuan Kotiasunnot Oy:n, Invest Lapua Oy:n, Lapuan Jätevesi Oy:n/Lappavesi Oy:n, Simpsiönvuori Oy:n ja Thermopolis Oy:n toimitusjohtajat.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää antaa valtuustolle raporttina konserniyhtiöiden tavoitteiden toteutumisesta ja taloudellisesta tilanteesta yllä olevan selvityksen.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Kaupunginvaltuusto, 11.11.2024, § 78

## Ehdotus

Kaupunginhallitus antaa valtuustolle raporttina konserniyhtiöiden tavoitteiden toteutumisesta ja taloudellisesta tilanteesta yllä olevan selvityksen.

## Päätös

Kaupunginjohtaja alusti asiaa. Kaupunginvaltuusto hyväksyi kaupunginhallituksen ehdotuksen.

<!-- image -->

## Lapuan kaupunki

Kaupunginvaltuusto

## Kaupunginhallitus, § 292,21.10.2024 Kaupunginvaltuusto, § 79, 11.11.2024

§ 79

Lapuan kaupungin elinkeino-ohjelma 2024-

LAPDno-2024-756

## Kaupunginhallitus, 21.10.2024, § 292

Valmistelijat / lisätiedot: Satu Kankare satu.kankare@lapua.fi Kaupunginjohtaja

Lapuan kaupungin päivitetty elinkeino-ohjelma tukeutuu Lapuan strategiaan. Elinkeino-ohjelman laadinnassa on huomioitu Kuntabarometrin 2024 tuloksia elinkeinopolitiikan osa-alueiden onnistumisesta ja kehityskohteista.

Elinkeino-ohjelma on laadittu Invest Lapua Oy:n toimitusjohtajan Matti-Pekka Dahlgrenin ja kaupunginjohtaja Satu Kankareen toimesta. Lisäksi Lapuan kaupungin elinkeino-ohjelman luonnoksesta on käyty vuoropuhelua Lapuan Yrittäjät ry:n kokouksessa 8.10.2024.

Elinkeino-ohjelmassa on kuvattu nykytila, Lapuan kaupungin strategiset tavoitteet ja elinkeinopolitiikan tärkeimmät osa-alueet.

Tärkeimpiä osa-alueita Lapuan elinkeinopolitiikassa ovat:

1.       Päätöksenteon yrityslähtöisyys
2.       Yrittäjämyönteinen ilmapiiri
3.       Hankintapolitiikka
4.       Työvoiman saatavuus ja koulutus
5.       Kuntapalvelut ja infrastruktuuri
6.       Hankkeiden hyödyntäminen
7.       Viestintä ja markkinointi.

Elinkeino-ohjelmassa jokaisen osa-alueen osalta on määritelty toteutettavia toimenpiteitä, joiden tarkoituksena on parantaa nykytilaa.

Elinkeino-ohjelman tavoitteiden ja toimenpiteiden toteutumisesta raportoidaan puheenjohtajiston kokouksissa. Lisäksi vuosittain tilinpäätöksen yhteydessä arvioidaan tavoitteiden toteutumista edellisen vuoden aikana.

## Ehdotus

Esittelijä: Satu Kankare, Kaupunginjohtaja

Lapuan kaupunki Kaupunginvaltuusto

<!-- image -->

## Kaupunginjohtajan ehdotus:

Kaupunginhallitus päättää esittää kaupunginvaltuustolle, että se hyväksyy liitteen mukaisen Lapuan kaupungin elinkeino-ohjelman 2024.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Kaupunginvaltuusto, 11.11.2024, § 79

Liitteet

1 Lapuan kaupungin elinkeino-ohjelma 2024.docx

## Ehdotus

Kaupunginhallitus ehdottaa kaupunginvaltuustolle, että se hyväksyy liitteen mukaisen Lapuan kaupungin elinkeino-ohjelman 2024.

## Päätös

Kaupunginjohtaja alusti asiaa. Kesustelussa puheenvuoron käyttivät valtuutetut Esa Rintala, Helena Lahtinen sekä Pekka Hella. Kaupunginvaltuusto hyväksyi kaupunginhallituksen ehdotuksen keskustelun jälkeen.

Lapuan kaupunki Kaupunginvaltuusto

<!-- image -->

## Kaupunginhallitus, § 265,23.09.2024 Kaupunginvaltuusto, § 80, 11.11.2024

§ 80

## Maahanmuuttokoordinaattorin määräaikaisen viran perustaminen ja täyttölupa

LAPDno-2024-640

## Kaupunginhallitus, 23.09.2024, § 265

Valmistelijat / lisätiedot: Päivi Luhtala-Sipilä paivi.luhtala-sipila@lapua.fi henkilöstöpäällikkö

- 1 Maahanmuuttokoordinaattorin määräaikaisen viran perustamislomake.doc

Kotoutumislain kokonaisuudistuksen (KOTO24) tavoitteena on vahvistaa työvoiman ulkopuolella olevien maahanmuuttaneiden kotoutumista, selkeyttää eri toimijoiden vastuuta, vahvistaa monialaista yhteistyötä sekä järjestöjen ja työnantajien kanssa tehtävää yhteistyötä sekä päivittää kotoutumislakia vastaamaan viranomaistehtävien siirtojen aiheuttamiin muutostarpeisiin.

Kotoutumislain kokonaisuudistukseen liittyvät lait tulevat voimaan 1.1.2025. Kunnilla on TE24- ja KOTO24 -uudistusten myötä kokonaisvastuu kotoutumisen edistämisestä. Työvoimaviranomainen vastaa kotoutumisohjelmaan sisältyvien palveluiden järjestämisestä työnhakijana oleville maahanmuuttajille ja kotoutuja-asiakkaille. Kunta vastaa muiden maahanmuuttajien ja kotoutuja-asiakkaiden palveluiden järjestämisestä. Kotoutumislaissa määriteltyjä tehtäviä on myös hyvinvointialueilla, ELY-keskuksilla, KEHA-keskuksella ja työ- ja elinkeinoministeriöllä.

Kunnan tehtävänä kotoutumisen edistämisessä on mm.

-   huolehtia kunnan peruspalveluiden soveltuvuudesta maahanmuuttajille
-   maahanmuuttajien ja kotoutuja-asiakkaiden matalan kynnyksen ohjaus ja neuvonta
-   kunnan kotoutumisohjelmaan sisältyvien alkuvaiheen palveluiden järjestäminen
-   huolehtia palveluiden yhteensovittamisesta yhteistyössä hyvinvointialueen, muiden paikallisten viranomaisten ja palveluntuottajien kanssa.

Kotoutumisohjelmaan tulee sisältyä mm.:

-   kotoutumisen palvelutarpeen ja osaamisen arviointi (laissa osaamisen ja kotoutumisen palvelutarpeen arviointi) tai monialainen kotoutumisen palvelutarpeen ja osaamisen arviointi
-   edellisen pohjalta laadittava kotoutumissuunnitelma sekä sen monialainen versio
-   kotoutumisohjelman aikainen ohjaus ja neuvonta.

## Liitteet

<!-- image -->

## Lapuan kaupunki Kaupunginvaltuusto

Kotoutumisen palvelutarpeen ja osaamisen arvioinnissa (laissa osaamisen ja kotoutumisen palvelutarpeen arviointi) sekä kotoutumissuunnitelman laatimisessa on kyse julkisen vallan käytöstä. Kunnassa on oltava virkavastuullinen viranhaltija, joka tekee näitä tehtäviä. Kunta ei voi myöskään ulkoistaa näitä tehtäviä.

Kotoutumislain kokonaisuudistuksen myötä kaupungin vastuulle tulevien, maahanmuuttoon ja kotoutumiseen liittyvien tehtävien hoitamiseksi on tarpeen rekrytoida henkilö, jolla on edellytykset ko. tehtävien hoitamiseen. Koska osassa tehtävistä on kyse julkisen vallan käytöstä, tulee tehtäviä varten perustaa virka. Tarkoituksena on perustaa virka määräaikaisesti vuoden 2025 alusta vuoden 2026 loppuun saakka. Määräaikainen virkasuhde on perusteltavissa siksi, että maahanmuutto on vakiintumatonta ja tämänhetkisen tilanteen pohjalta ei pystytä arvioimaan henkilöstön pysyvää tarvetta.

Maahanmuuttokoordinaattorin viran perustamislomake.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

1. esittää valtuustolle, että se perustaa maahanmuuttokoordinaattorin määräaikaisen viran ajalle 1.1.2025 - 31.12.2026.
2. myöntää maahanmuuttokoordinaattorin määräaikaiselle viralle täyttöluvan ajalle 1.1.2025 - 31.12.2026, mikäli valtuusto hyväksyy viran perustamisen.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

## Kaupunginvaltuusto, 11.11.2024, § 80

Liitteet

- 1 Maahanmuuttokoordinaattorin määräaikaisen viran perustamislomake.doc

## Ehdotus

Kaupunginhallitus ehdottaa kaupunginvaltuustolle, että se perustaa maahanmuuttokoordinaattorin määräaikaisen viran ajalle 1.1.2025 - 31.12.2026.

## Päätös

Kaupunginjohtaja alusti asiaa. Kaupunginvaltuusto hyväksyi kaupunginhallituksen ehdotuksen.

<!-- image -->

| Lapuan kaupunki Kaupunginvaltuusto   | Pöytäkirja 11.11.2024   | 6/2024   | 28 ( 32)   |
|--------------------------------------|-------------------------|----------|------------|

## § 81 Ilmoitusasiat

Ei ilmoitusasioita.

<!-- image -->

| Lapuan kaupunki Kaupunginvaltuusto   | Pöytäkirja 11.11.2024   | 6/2024   | 29 ( 32)   |
|--------------------------------------|-------------------------|----------|------------|

## § 82 Muut asiat

## Päätös

Ei muita asioita.

<!-- image -->

## Lapuan kaupunki

Kaupunginvaltuusto

## Kunnallisvalitus

§74, §75, §76, §79, §80

## Kunnallisvalitusohje

## Muutoksenhakuohje Kunnallisvalitus

Jos olet tyytymätön päätökseen, voit hakea siihen muutosta Vaasan hallintooikeudelta.

Vaasan hallinto-oikeuden yhteystiedot:

Korsholmanpuistikko 43, 4. krs

Käyntiosoite:

PL 204, 65101 Vaasa

Postiosoite:

029 56 42780

Puhelin:

029 56 42760

Faksi:

Puhelinvaihde: 029 56 42611

Sähköposti: vaasa.hao@oikeus.fi

Sähköinen asiointipalvelu: https://asiointi.oikeus.fi/hallintotuomioistuimet.

Valitus on toimitettava Vaasan hallinto-oikeudelle valituksen määräpäivänä virka-ajan loppuun klo 16.15 mennessä.

Valituksen voi tehdä lainmukaisuusperusteella, eli jos

-         päätös on syntynyt virheellisessä järjestyksessä
-         päätöksen tehnyt toimielin on ylittänyt toimivaltansa
-         ja/tai päätös on muuten lainvastainen.

Voit tehdä valituksen, jos olet kunnan jäsen. Asianosaisena voit tehdä valituksen kunnan jäsenyydestä riippumatta, jos päätös kohdistuu sinuun tai se vaikuttaa välittömästi oikeuksiisi, velvollisuuksiisi tai etuihisi.

Tämän lisäksi rakennuskiellon määräämistä koskevassa asiassa viranomaisella on valitusoikeus, jos laissa niin säädetään tai jos valitusoikeus on viranomaisen valvottavana olevan julkisen edun vuoksi tarpeen. Yleiskaavan, asemakaavan ja rakennusjärjestyksen hyväksymistä koskevassa asiassa valituksen voi tehdä myös viranomainen toimialaansa kuuluvissa asioissa ja maakunnan liitto ja kunta, joiden alueella kaavassa osoitetulla maankäytöllä tai rakennusjärjestyksellä on vaikutuksia sekä rekisteröity paikallinen tai alueellinen yhteisö toimialaansa kuuluvissa asioissa toimialueellaan.

## Valituksen toimittaminen

Toimita valitus 30 päivän kuluessa päätöksen tiedoksisaannista. Tiedoksisaantipäivää ei lueta valitusaikaan. Valitus on tehtävä viimeistään määräajan viimeisenä päivänä ennen viraston aukioloajan päättymistä. Myöhässä tullutta valitusta ei tutkita.

Kunnan jäsenen katsotaan saaneen päätöksestä tiedon seitsemän (7) päivän kuluttua

<!-- image -->

Lapuan kaupunki

<!-- image -->

Kaupunginvaltuusto

siitä, kun pöytäkirja on nähtävänä Lapuan kaupungin verkkosivuilla.

Kaavan tai rakennusjärjestyksen hyväksymistä taikka rakennuskieltoa koskevan päätöksen katsotaan tulleen asianosaisen tietoon seitsemän (7) päivän kuluttua siitä, kun pöytäkirja on nähtävänä Lapuan kaupungin verkkosivuilla.

Muissa asioissa asianosaisen katsotaan saaneen tiedon päätöksestä, jollei muuta näytetä, seitsemän (7) päivän kuluttua kirjeen lähettämisestä, kolmen (3) päivän kuluttua sähköisen viestin lähettämisestä tai saantitodistuksen osoittamana aikana /erilliseen tiedoksiantotodistukseen merkittynä aikana.

Voit toimittaa valituksen henkilökohtaisesti, postittamalla tai sähköisesti. Jos viimeinen palautuspäivä osuu viikonlopulle tai pyhäpäiväksi, voit toimittaa valituksen vielä seuraavana arkipäivänä virka-aikana.

Tee valitus kirjallisena ja kerro siinä mitä muutoksia haluat päätökseen ja millä perusteella. Liitä mukaan valituksen kohteena oleva päätös ja vaatimusta tukevat asiakirjat sekä todistus siitä, minä päivänä päätös on annettu tiedoksi, tai muu selvitys valitusajan alkamisesta. Ilmoita valituksessa kotikuntasi ja yhteystietosi ja allekirjoita se. Jos sinulla on laillinen edustaja, valituksessa tulee olla sinun nimen ja kotikunnan lisäksi myös tämän nimi, kotikunta, yhteystiedot ja allekirjoitus. Sähköistä asiakirjaa ei tarvitse allekirjoittaa, mutta siitä on käytävä ilmi lähettäjän tiedot.

Valitus toimitetaan aina omalla vastuulla.

Tuomioistuinmaksulain (1455/2015) nojalla muutoksenhakijalta peritään oikeudenkäyntimaksua hallinto-oikeudessa 270 euroa. Ajantasainen tieto oikeudenkäyntimaksusta löytyy Tuomioistuinlaitoksen sivustoilta.  https://www.finlex.fi /fi/laki/ajantasa/2015/20151455?search%5Btype%5D=pika&amp;search%5Bpika% 5D=tuomioistuinmaksulaki#P5

Lisätietoja valituksen maksullisuudesta saa Vaasan hallinto-oikeudesta.

<!-- image -->

## Lapuan kaupunki

Kaupunginvaltuusto

## Muutoksenhakukielto

§72, §73, §77, §78, §81, §82

## Muutoksenhakukielto

## Valituskielto

- Tähän päätökseen, joka koskee vain valmistelua tai täytäntöönpanoa, ei saa hakea muutosta. (Kuntalaki 136 §)
- Tähän päätökseen, joka koskee kunnallisen kansanäänestyksen toimittamista, ei saa hakea muutosta. (Kuntalaki 23 §)

Pöytäkirja

11.11.2024