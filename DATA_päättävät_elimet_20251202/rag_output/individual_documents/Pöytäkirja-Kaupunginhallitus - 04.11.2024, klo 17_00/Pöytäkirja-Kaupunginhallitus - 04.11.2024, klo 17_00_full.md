<!-- image -->

Aika 04.11.2024, klo 17:00 - 18:56 Paikka

Kaupungintalo, kaupunginhallituksen kokoushuone

## Käsitellyt asiat

## § 305 Kokouksen laillisuus ja päätösvaltaisuus § 306 Pöytäkirjan tarkastus § 307 Esityslistan hyväksyminen § 308 Vuoden 2025 lautakuntien talousarvioesitykset § 309 Tuloveroprosentin vahvistaminen vuodelle 2025 § 310 Kiinteistöveroprosenttien määrääminen vuodelle 2025 § 311 Lapuan kaupungin talouden toteutumaraportti 1.1.-30.9.2024 (3. osavuosikatsaus) § 312 Paikallinen virka- ja työehtosopimus koskien teknisen toimialan liikuntapaikkahoitajien varallaoloa talvikaudella § 313 Tontin 408-4-448-3 myynti / Hajato Oy, Team Penttilä Oy ja LVI-Ulvila Oy perustettavan yhtiön lukuun § 314 Rakennusjärjestyksen uudistaminen 1.1.2025 alkaen § 315 Emineo Oy / Yhtiökokous 7.11.2024 § 316 Hallinnon toimialan viranhaltijoiden päätökset § 317 Lautakuntien ja toimikuntien pöytäkirjajäljennökset § 318 Kuntayhtymien ja hyvinvointialueen pöytäkirjat/esityslistat § 319 Ilmoitusasiat § 320 Muut asiat

<!-- image -->

Kaupunginhallitus

Pekka Kivisaari, 1. varapuheenjohtaja

Saapuvilla olleet jäsenet Kai Pöntinen, puheenjohtaja Ritva-Leena Heikkinen Pekka Hella Jenni Huttunen Hanna-Maria Kortesoja Helena Lahtinen Sari Oja-Lipasti Esa Rintala Marcus Toppari Sini Syrjälä, varajäsen

Muut saapuvilla olleet

Anneli Jäätteenmäki, poistui 18:20 Kari Laine Jussi Vaahtoniemi Satu Kankare, Kaupunginjohtaja, esittelijä

Minna Kangasluoma, Hallintopäällikkö, sihteeri

Poissa

Riitta Kangasluoma, 2. varapuheenjohtaja

Allekirjoitukset

Kai Pöntinen Puheenjohtaja Minna Kangasluoma Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 07.11.2024 klo 22:54. Allekirjoituksen oikeellisuuden voi todentaa kirjaamosta.

Pöytäkirjan tarkastus

Pöytäkirja on tarkastettu ja hyväksytty

07.11.2024 07.11.2024

Jenni Huttunen

Pöytäkirjan nähtävänäolo

Marcus Toppari

04.11.2024

<!-- image -->

| Lapuan kaupunki Kaupunginhallitus   | Pöytäkirja 04.11.2024   | 16/2024   | 3 ( 36)   |
|-------------------------------------|-------------------------|-----------|-----------|

<!-- image -->

## § 305

## Kokouksen laillisuus ja päätösvaltaisuus

Lapuan kaupungin hallintosäännön 16 luvun 119 §:n mukaan toimielin pitää kokouksensa päättämänään aikana ja päättämässään paikassa.

Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

Puheenjohtaja voi peruuttaa kokouksen.

Hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kokouskutsussa on ilmoitettava kokouksen aika ja paikka sekä siinä käsiteltävät asiat (asialista). Kokouskutsussa on mainittava, mitä toimielimen päätöksentekotapaa noudatetaan kunkin asian kohdalla. Jos asia käsitellään sähköisessä päätöksentekomenettelyssä, tulee kutsussa ilmaista, mihin mennessä asia on käsiteltävä sähköisesti.

Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä.

Kokouskutsu lähetetään jäsenille ja muille, joilla on läsnäolo-oikeus tai -velvollisuus, toimielimen päättämällä tavalla.

Kaupunginhallitus on 20.5.2024 § 164 päättänyt syksyn 2024 kokousajankohdista.

Kuntalain 103 §:n 2 momentin mukaan kaupunginhallitus on päätösvaltainen, kun enemmän kuin puolet sen jäsenistä on läsnä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Puheenjohtaja toteaa kokouksen laillisesti kokoonkutsutuksi ja päätösvaltaiseksi.

## Päätös

Puheenjohtaja totesi kokouksen laillisesti kokoonkutsutuksi ja päätösvaltaiseksi.

## Lapuan kaupunki

Kaupunginhallitus

<!-- image -->

<!-- image -->

## Lapuan kaupunki

Kaupunginhallitus

## § 306

## Pöytäkirjan tarkastus

Lapuan kaupungin hallintosäännön 16 luvun 140 §:n 3 momentin mukaan pöytäkirja tarkastetaan toimielimen päättämällä tavalla.

Kaupunginhallitus on kokouksessaan 20.5.2024 § 164 päättänyt, että kaupunginhallituksen pöytäkirja tarkastetaan viimeistään kokousta seuraavana toisena työpäivänä. Jos kokousta seuraava toinen työpäivä on pyhäpäivä, voi tarkastus siirtyä seuraavaan työpäivään. Pöytäkirjan tarkastaminen tapahtuu sähköisellä allekirjoituksella.

Kaupunginhallitus voi päättää pöytäkirjan tarkastamisesta kiireellisissä asioissa tarvittaessa myös erikseen.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Pöytäkirjan tarkastajiksi valitaan Jenni Huttunen ja Marcus Toppari sekä varatarkastajiksi Riitta Kangasluoma ja Pekka Kivisaari.

## Päätös

Pöytäkirjan tarkastajiksi valittiin Jenni Huttunen ja Marcus Toppari sekä varatarkastajaksi Pekka Kivisaari.

<!-- image -->

<!-- image -->

## Lapuan kaupunki

Kaupunginhallitus

## § 307

## Esityslistan hyväksyminen

Lapuan kaupungin hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kokouskutsussa on ilmoitettava kokouksen aika ja paikka sekä siinä käsiteltävät asiat.

Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus hyväksyy esityslistan.

## Päätös

Kaupunginhallitus hyväksyi esityslistan.

<!-- image -->

<!-- image -->

## § 308

## Vuoden 2025 lautakuntien talousarvioesitykset

LAPDno-2024-426

Valmistelija / lisätiedot: Anne Marjamäki anne.marjamaki@lapua.fi Talouspäällikkö

1 Lautakuntien talousarviot / kh 4.11.2024.pdf

Kaupunginhallitus käsitteli kokouksessaan 17.6.2024 talousarvion 2025 ja taloussuunnitelman 2026-2027 lähtökohtia ja asetti samassa yhteydessä lautakunnille euromääräiset raamit, joiden tarkoituksena oli ohjata lautakuntien talousarviovalmistelua sekä hahmottaa yleinen viitekehys talousarviovuodesta. Annetun euromääräisen raamin lisäksi lautakunnille asetettiin säästötavoitteet, jonka tarkoituksena oli ohjata lautakuntia hakemaan säästöjä talousarvioistaan. Talousarviovuodesta 2025 on tulossa alijäämäinen, mikä oli tiedossa jo raamikehyksen asettamisen yhteydessä. Lautakunnat ovat valmistelleet omia talousarvioitaan annetun raamin pohjalta syksyn aikana. Raamissa on pyritty huomiomaan ne tiedossa olevat muutokset, joita on tapahtumassa vuoden 2025 aikana. Annettu raami oli tiukka, koska palkankorotukset ja hintojen nousu tuovat haasteita lautakuntien budjetteihin. Toisaalta taas talousarviovuoden 2025 ennakoitu alijäämä on merkittävä, minkä vuoksi se asettaa joka tapauksessa rajoituksia käytettävissä oleviin määrärahoihin sekä edellyttää säästötoimenpiteitä. Raamikehyksen saavuttaminen ja säästötavoitteet on jo talousarvion valmisteluvaiheessa vaatinut lautakunnilta toimenpiteitä. Kaupunginhallituksen hyväksymissä vuoden 2025 talousarvion laadintaohjeissa todetaan, että talousarvioesitykset palautetaan uudelleen käsiteltäväksi, jos lautakunnalle asetettu toimintakatteen talousarvioraami ylittyy merkitsevästi. Kaupunginhallituksen, sivistyslautakunnan, hyvinvointilautakunnan, teknisen lautakunnan ja ympäristölautakunnan talousarviot ovat annetun raamin sisällä. Lautakunnat ovat käsitelleet talousarvionsa ja kaupungin kokonaistalousarvio on tällä hetkellä parempi kuin mitä kevään raamikehys oli. Lautakuntien talousarvioesitykset ja kokonaistalousarvio ovat liitteenä. Kaupunginvaltuuston talousseminaarissa 22. - 23.10.2024 käsiteltiin lautakuntien alustavia talousarvioita. Talousarvioseminaarissa nousi esille hyvinvointilautakunnan talousarvioon sisältyvät liikuntapaikkamaksut ja tältä osin valtuusto kehotti hyvinvointilautakuntaa valmistelemaan liikuntapaikkamaksut uudelleen vuoden 2025 talousarvion osalta.

## Ehdotus

## Liitteet

## Lapuan kaupunki

Kaupunginhallitus

<!-- image -->

## Lapuan kaupunki

Kaupunginhallitus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus käsittelee lautakuntien talousarvioesitykset eikä palauta niitä lautakunnille uuteen käsittelyyn lukuunottamatta hyvinvointilautakunnan talousarviota, jonka tulee tarkastella liikuntapaikkamaksuja uudelleen.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

<!-- image -->

## § 309

## Tuloveroprosentin vahvistaminen vuodelle 2025

LAPDno-2024-722

Valmistelija / lisätiedot: Anne Marjamäki anne.marjamaki@lapua.fi Talouspäällikkö

Verotusmenettelystä annetun lain (1558/1995) 91 a §:n (520/2010) mukaan kunnan tulee ilmoittaa tuloveroprosentin suuruus Verohallinnolle viimeistään verovuotta edeltävän vuoden marraskuun 17. päivänä. Kunta ilmoittaa tuloveroprosentin prosenttiyksikön kymmenyksen tarkkuudella. Jos ilmoitusta kunnallisveroprosentista ei ole tehty määräaikaan mennessä, verotuksessa voidaan noudattaa edellisen vuoden kunnallisveroprosenttia. Jos marraskuun 17. päivä on muu kuin arkipäivä, ilmoitus tulee tehdä viimeistään sitä seuraavana ensimmäisenä arkipäivänä (Laki säädettyjen määräaikain laskemisesta 150/1930 5 §). Vuoden 2025 tuloveroprosentti  tulee näin ollen ilmoittaa Verohallinnolle viimeistään maanantaina 18.11.2024.

Lapuan kaupungin vuodelle 2024 vahvistettu tuloveroprosentti on 8,9 %.

Vuoden 2025 talousarviovalmistelu pohjautuu 8,9 %:n tuloveroprosenttiin. Valtuustoon talousarvioseminaarissa 23.10.2024 käytiin alustava keskustelu kunnallisveroprosentista ja valtuuston linjauksena oli, että veroprosentti pidetään ennallaan.

| Tilivuosi              | 2023   | 2024**   | 2025**   |
|------------------------|--------|----------|----------|
| Kunnallisvero (1000 €) | 25.331 | 24.198   | 25.854   |
| Tuloveroprosentti      | 8,86   | 8,90     | 8,90     |
| Kunnallisveroaste      | 6,45   | 6,61     | 6,99     |

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää esittää kaupunginvaltuustolle, että vuoden 2025 tuloveroprosentiksi vahvistetaan 8,9 %.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

## Lapuan kaupunki

Kaupunginhallitus

<!-- image -->

16/2024

9 ( 36)

<!-- image -->

## § 310

## Kiinteistöveroprosenttien määrääminen vuodelle 2025

LAPDno-2024-723

Valmistelija / lisätiedot: Anne Marjamäki anne.marjamaki@lapua.fi Talouspäällikkö

Kiinteistöverolain (654/1992) 11 §:n (1266/2001; 1291/2015) mukaan kunnanvaltuusto määrää kunnan kiinteistöveroprosenttien suuruuden laissa säädettyjen vaihteluvälien rajoissa vuosittain etukäteen samalla, kun se vahvistaa varainhoitovuoden tuloveroprosentin. Kiinteistöveroprosentit määrätään prosentin sadasosan tarkkuudella. Kunnan tulee ilmoittaa kiinteistöveroprosentit Verohallinnolle viimeistään verovuotta edeltävän vuoden marraskuun 17. päivänä. Jos marraskuun 17. päivä on muu kuin arkipäivä, niin ilmoitus tulee tehdä viimeistään sitä seuraavana ensimmäisenä arkipäivänä (Laki säädettyjen määräaikain laskemisesta 150/1930 5 §). Vuonna 2024 tiedot tulee ilmoittaa viimeistään 18.11.2024.

Seuraavassa taulukossa on esitetty kiinteistöveroprosenttien vaihteluvälit ja Lapuan kaupungin kiinteistöveroprosentit vuodelta 2024:

| Kiinteistöveroprosentit                      | Vaihteluväli   | LAPUA   |
|----------------------------------------------|----------------|---------|
| Maapohjan yleinen                            | 1,30 - 2,00    | 1,30    |
| Rakennusten yleinen                          | 0,93 - 2,00    | 1,05    |
| Vakituisten asuinrakennusten veroprosentti   | 0,41 - 1,00    | 0,45    |
| Muiden asuinrakennusten veroprosentti        | 0,93 - 2,00    | 1,05    |
| Rakentamattoman rakennuspaikan veroprosentti | 2,00 - 6,00    | 6,00    |
| Yleishyödyllinen yhteisö                     | 0,00 - 2,00    | 0,00    |
| Voimalaitos                                  | 0,93 - 3,10    | 3,10    |

Vuoden 2025 talousarvion valmistelussa on lähdetty siitä, että kiinteistöveroprosentit pidetään ennallaan.  Talousarviossa 2025 on kiinteistöverotuloiksi arvioitu 3,5 milj. euroa.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää esittää kaupunginvaltuustolle, että kaupunginvaltuusto vahvistaa  kiinteistöveroprosentit vuodelle 2025 seuraavasti:

-  Maapohjan yleinen kiinteistöveroprosentti 1,30 %
-  Rakennusten yleinen kiinteistövero 1,05 %
-  Vakituisen asuinrakennuksen veroprosentti 0,45 %

## Lapuan kaupunki

Kaupunginhallitus

<!-- image -->

16/2024

10 ( 36)

<!-- image -->

## Lapuan kaupunki

## Kaupunginhallitus

-  Rakentamattomien rakennuspaikkojen veroprosentti 6,00 %
-  Muiden asuinrakennusten veroprosentti 1,05 %
-  Yleishyödyllisten yhteisöjen kiinteistöveroprosentti 0,00 %
-  Voimalaitosten veroprosentti 3,10 %.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

<!-- image -->

## § 311

## Lapuan kaupungin talouden toteutumaraportti 1.1.-30.9.2024 (3. osavuosikatsaus)

LAPDno-2023-432

Valmistelija / lisätiedot: Anne Marjamäki anne.marjamaki@lapua.fi Talouspäällikkö

1 Talouden toteutumaraportti 30.9.2024 (3. osavuosikatsaus).pdf

## Verotulot ja valtionosuudet

Lapuan kaupungin kunnallisverotulot ovat 18 milj. euroa, yhteisöverot 2 milj. euroa ja kiinteistöverot 2,7 milj. euroa syyskuun lopussa. Kunnallisverotuloa on kertynyt 74,3% talousarviosta eli kunnallisveroa on kertynyt 0,16 milj. euroa vähemmän talousarvion tasaiseen toteutumaan verrattuna. Edellisen vuoden vastaavaan ajankohtaan verrattuna kunnallisverotuloja on kertynyt 1,5 milj. euroa vähemmän. Viime vuoden kunnallisverotulokertymään vaikutti merkittävästi tammikuun verotilitykset, joita saatiin vielä vuoden 2022 veroprosenttikertymän mukaan.

Yhteisöveroa on kertynyt syyskuun loppuun mennessä 2 milj. euroa eli 75,8 % talousarviosta. Yhteisöverotuloa on kertynyt 0,02 milj. euroa enemmän talouden tasaiseen toteutumaan verrattuna. Edelliseen vuoteen verrattuna yhteisöverotuloja on kertynyt 0,4 milj. euroa vähemmän. Yhteisöverotulojen kehitys on ollut myönteistä talousarvion tasaiseen toteutumaan verrattuna.

Kiinteistöveroa on kertynyt syyskuun loppuun mennessä 2,7 milj. euroa eli 80 % budjetoiduista kiinteistöverotuloista. Kiinteistöverotuotot kertyvät epätasaisesti ja tilityksissä on suurta kuukausittaista vaihtelua. Merkittävimmät kiinteistöverotilitykset ajoittuvat loppukesään ja alkusyksyyn.

Syyskuun lopussa verotulot ovat yhteensä 22,7  milj. euroa. Talousarvion tasaiseen toteutumaan verrattuna verotuloja on kertynyt 0,03 milj. euroa enemmän, mikä vastaa 0,1 %-yksikköä. Viime vuoden vastaavaan aikaan verrattuna verotulot ovat 1,6 milj. euroa pienemmät.

Valtionosuuksia on tilitetty syyskuun loppuun mennessä 10,4 milj. euroa. Vuoden 2024 valtionosuudet ovat 13,8 milj. euroa. Valtionosuudet tilitetään kuukausittain samansuuruisina summina.

## Käyttötalous ja vuosikate 1.1. - 30.9.2024

Liitteenä oleva talouden toteutumaraportti sisältää sekä sisäiset että ulkoiset erät.

Talouden tasainen toteutumaprosentti on 75 %.

Toimintatuotot ovat 13,2 milj. euroa ja toimintakulut ovat 45,5 milj. euroa.

Liitteet

## Lapuan kaupunki

<!-- image -->

<!-- image -->

Toimintakate on -32,1 milj. euroa ja vuosikate on 4,4 milj. euroa. Toimintakatteen toteutumaprosentti on 74 %. Talousarvion tasaiseen toteutumaan verrattuna toimintakate on alittunut  1 %-yksikköä mikä vastaa 0,4 milj. euroa.  Toimintakulut ovat kokonaisuudessaan alittuneet 1,3 milj. eurolla talouden tasaiseen toteutumaan verrattuna. Toimintatuotot ovat toteutuneet 71,1 %.sti eli niitä on kertynyt 3,9 %yksikköä vähemmän, mikä vastaa 0,7 milj. euroa.

## Kaupunginhallituksen ja lautakuntien talousarvioiden toteutuminen 1.1. 30.9.2024

Kaupunginhallituksen toimintatuotot ovat 3,3 milj. euroa ja toimintakulut 5,8 milj. euroa. Toimintakate on -2,5 milj. euroa. Kaupunginhallituksen toimintakate on alittunut talousarvion tasaiseen toteutumaan verrattuna 0,9 milj. euroa eli 19,6 %yksikköä. Toimintatuottoja on kertynyt 11,6 % yksikköä talouden tasaista toteutumaa enemmän. Toimintakulut ovat toteutuneet 69,5%:sti eli toimintakulut ovat alittuneet 0,5 milj. euroa talouden tasaiseen toteutumaan verrattuna.

Sivistyslautakunnan toimintatuotot ovat 0,6 milj. euroa ja toimintakulut 21,4 milj. euroa. Toimintakate on -20,7 milj. euroa. Toimintakate on toteutunut 75,1%:sti talousarvioon verrattuna. Sivistyslautakunnan toimintakate on ylittynyt 0,1 %-yksikköä (0,02 milj. euroa) talouden tasaiseen toteutumaan verrattuna.Sivistystoimen hankerahoja on siirretty käyttötalouteen 9 ensimmäiseltä kuukaudelta hankkeiden kulujen mukaisessa suhteessa. Toimintatuotot ovat toteutuneet talousarvioon nähden 49,4 %:sti ja toimintakulut 73,9 %:sti. Lomapalkkajaksotuksen muutos on +0,3 milj. euroa, mikä vaikuttaa positiivisesti sivistyslautakunnan toimintakatteeseen

Hyvinvointilautakunnan toimintatuotot ovat 0,7 milj. euroa ja toimintakulut 5,3 milj. euroa. Toimintakate on -4,6 milj. euroa. Toimintakate on toteutunut 75,1%:sti eli toimintakate on ylittynyt 0,1%-yksikköä talouden tasaiseen toteutumaan verrattuna, mikä vastaa 0,01 milj. euroa. Hyvinvointilautakunnan hankerahoja on siirretty käyttötalouteen 9 ensimmäiseltä kuukaudelta hankkeiden kulujen mukaisessa suhteessa. Lomapalkkajaksotuksen muutos on +0,06 milj. euroa, mikä vaikuttaa positiivisesti hyvinvointilautakunnan toimintakatteeseen

Teknisen lautakunnan toimintatuotot ovat 8,4 milj. euroa ja toimintakulut ovat 12,6 milj. euroa. Toimintakate on -4 milj. euroa. Toimintakate on toteutunut 87 %:sti. Teknisen lautakunnan toimintakate on ylittynyt 12%-yksikköä mikä vastaa 0,5 milj. euroa. Tekninen lautakunta on kokouksessaan 2.4.2024 antanut kaupunginhallitukselle 8.4.2024 tiedoksi käyttötalouden ylitysuhasta, joka liittyy vanhan lukion purkamisesta aiheutuneisiin kustannuksiin. Vanhalta lukiolta on poistettu öljysäiliö, kun lukio on liitetty kaukolämpöön. Tässä yhteydessä maahan on jäänyt öljyllä pilaantuneita maita, joiden kunnostaminen purkamisen yhteydessä on ollut välttämätöntä. Öljyisten maiden puhdistamisesta aiheutuvat kustannukset ovat olleet 0,5 milj. euroa. Tekninen lautakunta on kokouksessaan 21.8.2024 antanut kaupunginhallitukselle tiedon toisestakin käyttötalouden ylitysuhasta, joka liittyy vesihuoltolaitoksen verkostossa olleeseen vuotoon, joka on aiheuttanut kiinteistöjen vaurioitumisen. Vuotovaurion kustannukset ovat olleet syyskuun lopussa 0,26 milj. euroa.

<!-- image -->

Ympäristölautakunnan toimintatuotot ovat olleet 0,2 milj. euroa ja toimintakulut 0,3 milj. euroa. Toimintakate on -0,1 milj. euroa. Toimintakate on toteutunut 39 %:sti. Toimintakate on alittunut talouden tasaiseen toteutumaan verrattuna 36 %-yksikköä. Euromääräisesti alitus on 0,1 milj. euroa.

## Ennuste talouden toteutumasta

Toimintatuottoihin on budjetoitu 18,6 milj. euroa. Toimintatuottojen toteutuma syyskuun lopussa on ollut 13,2 milj. euroa. Toimintatuottojen tasainen toteutuma olisi 75%. Toimintatuottoja on kertynyt talouden tasaiseen toteutumaan verrattuna 3,9%yksikköä vähemmän mikä vastaa 0,7 milj. euroa. Toimintatuottojen kertyminen ei ole kuitenkaan ole aina tasaista.

Toimintakuluihin on budjetoitu 62,4 milj. euroa. Syyskuun lopun toteutuman mukaan toimintakulut olivat 45,5 milj. euroa. Talousarvio on toteutunut toimintakulujen osalta 73 %:sti. Alitusta on talousarvion tasaiseen toteutumaan verrattuna 2 %-yksikköä, mikä vastaa 1,3 milj. euroa. Toimintakulut ovat edellisvuoden vastaavaan ajankohtaan verrattuna 1,2 milj. euroa suuremmat, mikä vastaa 2,7 prosenttia.

Toimintakatteeksi on budjetoitu -43,3 milj. euroa. Syyskuun lopussa toimintakate oli -32,1 milj. euroa. Toimintakate on toteutunut talousarvioon verrattuna 74%:sti. Toimintakate on alittunut 0,4 milj. eurolla (1 %-yksikköä) talousarvion tasaiseen toteutumaan verrattuna.

Verotuloja on kertynyt syyskuun loppuun mennessä 22,7 milj. euroa ja valtionosuuksia 10,4 milj. euroa. Verotuloja on kertynyt talousarvion tasaiseen toteutumaan verrattuna 0,03 milj. euroa (0,1%-yksikköä) enemmän. Verotulojen toteutuma on noudatellut melko hyvin talousarvion tasaista toteutumaa 9 ensimmäisen kuukauden ajan. Edellisvuoden vastaavaan ajankohtaan verrattuna verotuloja on kertynyt 1,6 milj. euroa vähemmän. Tämä johtuu siitä, että viime vuonna verotilityksiin sisältyi verohäntiä eli verotuloja kertyi vielä korkeammalla veroprosentilla alkuvuodesta. Tänä vuonna tällaisia poikkeuseriä ei enää ole. Valtionosuuksia tilitetään kuukausittain ja ne ovat noudattaneet talousarvion tasaista toteutumaa. Valtionosuuksia on tilitetty syyskuun loppuun mennessä 10,4 milj. euroa.

Rahoitustuotot ja -kulut tiliryhmän rahoitustuotot ovat 3,4 milj. euroa. Talousarvion tasaiseen toteutumaan verrattuna rahoitustuotot ovat toteutuneet 84,1 %:sti. Rahoitustuotot ja -kulut tiliryhmä sisältää sisäiset korkotuotot, joiden osuus on 4,2 milj. euroa syyskuun  lopussa. Lainojen korkokuluja on maksettu 1 milj. eurolla. Lainojen korkokulut ovat nousseet edellisestä vuodesta 0,13 milj. euroa.

Vuosikate on 4,4 milj. euroa ja talouden tasaiseen toteutumaan verrattuna vuosikate on toteutunut 0,8 milj. euroa parempana. Vuosikate on 4,5 milj. euroa heikompi kuin vuosi sitten.

Toimintakulut ovat syyskuun talousraporteilla 1,3 milj. euroa pienemmät talousarvion tasaiseen toteutumaan verrattuna. Vuoden 2024 palkkojen yleiskorotukset tulivat voimaan 1.6.2024, joten toimintakulut kasvavat henkilöstömenojen osalta 1.6.2024 jälkeen. Kulukehitys verrattuna edellisen vuoden vastaavaan aikaan vaikuttaa

<!-- image -->

## Lapuan kaupunki

Kaupunginhallitus

kuitenkin verrattain maltilliselta (2,7%) ja talousarvion tasaiseen toteutumaan verrattuna voidaan todeta että loppuvuoteen on jäänyt puskuria. Loppuvuosi on yleensä ollut kulukehitykseltään alkuvuotta raskaampi. Lomapalkkajaksotuksen muutos syyskuulta on +0,3 milj. euroa ja tällä on positiivinen vaikutus talouden toteutumalukuihin tällä hetkellä. Kulukehitykseen vaikuttavia epävarmuustekijöitä kuluvan vuoden osalta ovat yleinen taloudellinen tilanne, verotulokehitys, inflaatio ja korkokulujen kehityksen taso.

Investointien nettomenot ovat olleet 4,8 milj. euroa eli 57,5% investointien nettomäärärahasta. Vuoden 2024 nettoinvestointimääräraha on 8,4 milj. euroa. Lainamäärä syyskuun lopussa on 63,8 milj. euroa, joista lyhytaikaisten lainojen määrä on 26 milj. euroa. Lainamäärä on kasvanut vuoden 2023 lopun tilanteeseen verrattuna 0,7 milj. euroa.

Lapuan kaupungin talousraportti 1.1. - 30.9.2024 (3. osavuosikatsaus) on liitteenä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

1. merkitä tiedoksi talouden toteutuman ajalta 1.1. - 30.9.2024.
2. esittää kaupunginvaltuustolle, että se merkitsee tiedoksi talouden toteutuman ajalta 1.1. - 30.9.2024.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

16/2024

15 ( 36)

<!-- image -->

## Lapuan kaupunki

Kaupunginhallitus

## Henkilöstöjaosto, § 40,30.10.2024 Kaupunginhallitus, § 312, 04.11.2024

§ 312

Paikallinen virka- ja työehtosopimus koskien teknisen toimialan liikuntapaikkahoitajien varallaoloa talvikaudella

LAPDno-2024-775

## Henkilöstöjaosto, 30.10.2024, § 40

Valmistelijat / lisätiedot: Päivi Luhtala-Sipilä paivi.luhtala-sipila@lapua.fi henkilöstöpäällikkö

1 Paikallinen virka- ja työehtosopimus koskien teknisen toimialan liikuntapaikkahoitajien varallaoloa talvikaudella.doc

Kaupungin ja JHL ry 638:n välillä on allekirjoitettu paikallinen virka- ja työehtosopimus koskien teknisen toimialan liikuntapaikkahoitajien varallaoloa talvikaudella 2023-2024. Määräaikaisella sopimuksella haluttiin testata järjestelmän toimivuutta. Edelleen teknisellä toimialalla on tarve jatkaa varallaoloa talvikaudella. Varallaololla turvataan teknisen toimialan hoidossa olevien kohteiden kunnossapito iltaisin ja viikonloppuisin sekä arkipyhinä.

Varallaolosta on käyty paikallisneuvottelu 21.10.2024. Paikallisneuvotteluun osallistui JHL ry 638:n pääluottamusmies, kutsu neuvotteluun on toimitettu myös muiden järjestöjen pääluottamusmiehille.

Varallaolosta on tarkoitus sopia paikallisesti JHL ry 638:n kanssa toistaiseksi voimassa olevalla sopimuksella, jossa on 3 kk:n irtisanomisaika. Varallaolo kattaa talvikauden 1.12. - 31.3., liikuntapaikkamestarin arvioinnin perusteella varallaoloa voidaan aikaistaa syksyllä ja jatkaa keväällä. Varalla on yksi henkilö kerrallaan ja varallaoloa hoidetaan vähintään neljällä työntekijällä. Varallaoloaika on arkisin maanantaista perjantaihin työajan päättymisestä klo 21:een, lauantaisin, sunnuntaisin sekä arkipyhinä klo 7 - 19.

Varallaolosta korvataan 20 % korottamattomasta tuntipalkasta. Varallaoloaikana tehtävä työ on pääsääntöisesti ylityötä, joka korvataan työnantajan päätöksen perusteella joko vapaa-aikana tai rahakorvauksena.

Paikallinen sopimus on tarkoitus tulla voimaan 11.11.2024 alkaen.

Paikallisneuvottelupöytäkirja on oheisena ja paikallinen virka- ja työehtosopimus koskien teknisen toimialan liikuntapaikkahoitajien varallaoloa talvikaudella on liitteenä.

## Ehdotus

Esittelijä: Päivi Luhtala-Sipilä, henkilöstöpäällikkö

Liitteet

<!-- image -->

16/2024

16 ( 36)

<!-- image -->

## Lapuan kaupunki

## Kaupunginhallitus

## Henkilöstöpäällikön ehdotus:

Henkilöstöjaosto

1. merkitsee tiedoksi paikallisneuvottelupöytäkirjan 21.10.2024
2. esittää kaupunginhallitukselle, että se hyväksyy allekirjoitettavaksi JHL ry 638:n kanssa liitteen mukaisen paikallisen virka- ja työehtosopimuksen koskien teknisen toimialan liikuntapaikkahoitajien varallaoloa talvikaudella.

## Päätös

Henkilöstöjaosto

1. merkitsi tiedoksi paikallisneuvottelupöytäkirjan 21.10.2024
2. päätti esittää kaupunginhallitukselle,  että se hyväksyy allekirjoitettavaksi JHL ry 638: n kanssa liitteen mukaisen paikallisen virka- ja työehtosopimuksen koskien teknisen toimialan liikuntapaikkahoitajien varallaoloa talvikaudella.

## Kaupunginhallitus, 04.11.2024, § 312

Liitteet

<!-- image -->

16/2024

17 ( 36)

- 1 Paikallinen virka- ja työehtosopimus koskien teknisen toimialan liikuntapaikkahoitajien varallaoloa talvikaudella.doc

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää hyväksyä JHL ry 638:n kanssa liitteen mukaisen paikallisen virka- ja työehtosopimuksen koskien teknisen toimialan liikuntapaikkahoitajien varallaoloa talvikausilla.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

<!-- image -->

## Lapuan kaupunki

## Kaupunginhallitus

## Puheenjohtajiston työryhmä, § 84,29.10.2024 Kaupunginhallitus, § 313, 04.11.2024

§ 313

Tontin 408-4-448-3 myynti / Hajato Oy, Team Penttilä Oy ja LVI-Ulvila Oy perustettavan yhtiön lukuun

LAPDno-2024-783

## Puheenjohtajiston työryhmä, 29.10.2024, § 84

Valmistelijat / lisätiedot: Markku Turja markku.turja@lapua.fi Kaupungingeodeetti

Liitteet

1 Kartta / Tontin 408-4-448-3 myynti

Hajato Oy, Team Penttilä Oy ja LVI-Ulvila Oy ovat pyytäneet saada ostaa perustettavan yhtiön lukuun tontin nro 3 Lapuan kaupungin Ritakallion kaupunginosan korttelissa 448 (408-4-448-3). Ostajilla on tarkoitus rakentaa tontille n. 300 ka-m 2 :n suuruinen rivitalo. Tontin pinta-ala on n. 2494 m ja tonttitehokkuus e=0,2 eli rakennusoikeus 2 498 ka-m . Tontti on asemakaavan mukaista AP korttelialuetta eli asuinpientalojen 2 korttelialue. Tontti sijaitsee osoitteessa Kuusitie1.  Alueella ei ole kaupunginvaltuuston vahvistamaa myyntihintaa. Muihin läheisen alueen hintoihin verrattuna hintana tulisi käyttää 60 €/ka-m . 2

498 ka-m   x  60 €/ka-m  = 29 880 euroa. 2 2

## Ehdotus

Esittelijä: Markku Turja, Kaupungingeodeetti

Puheenjohtajiston työryhmä päättää esittää kaupunginhallitukselle, että Hajato Oy:lle Team Penttilä Oy:lle ja LVI-Ulvila Oy:lle myydään perustettavan yhtiön lukuun tontti nro 3 Lapuan kaupungin Ritakallion kaupunginosan korttelissa 448 (408-4-448-3), kahdenkymmenenyhdeksäntuhannen kahdeksansadankahdeksankymmenen (29 880) euron kauppahinnalla ja muuten kauppakirjassa ilmenevin ehdoin. Ostaja maksaa lisäksi kaupanvahvistajan palkkion ja tontin lohkomiskulut sekä vastaa tontin lainhuudatuskustannuksista.

## Päätös

Puheenjohtajiston työryhmä päätti esittää kaupunginhallitukselle, että Hajato Oy:lle Team Penttilä Oy:lle ja LVI-Ulvila Oy:lle myydään perustettavan yhtiön lukuun tontti nro 3 Lapuan kaupungin Ritakallion kaupunginosan korttelissa 448 (408-4-448-3), kahdenkymmenenyhdeksäntuhannen kahdeksansadankahdeksankymmenen (29 880)

<!-- image -->

16/2024

18 ( 36)

<!-- image -->

## Lapuan kaupunki

Kaupunginhallitus

euron kauppahinnalla ja muuten kauppakirjassa ilmenevin ehdoin. Ostaja maksaa lisäksi kaupanvahvistajan palkkion ja tontin lohkomiskulut sekä vastaa tontin lainhuudatuskustannuksista.

## Kaupunginhallitus, 04.11.2024, § 313

Liitteet

1 Kartta / Tontin 408-4-448-3 myynti

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää, että Hajato Oy:lle, Team Penttilä Oy:lle ja LVI-Ulvila Oy:lle myydään perustettavan yhtiön lukuun tontti nro 3 Lapuan kaupungin Ritakallion kaupunginosan korttelissa 448 (408-4-448-3), kahdenkymmenenyhdeksäntuhannen kahdeksansadankahdeksankymmenen (29.880) euron kauppahinnalla ja muuten kauppakirjassa ilmenevin ehdoin. Ostaja maksaa lisäksi kaupanvahvistajan palkkion ja tontin lohkomiskulut sekä vastaa tontin lainhuudatuskustannuksista.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

16/2024

19 ( 36)

<!-- image -->

## Lapuan kaupunki

Kaupunginhallitus

Ympäristölautakunta, § 75,19.12.2023 Ympäristölautakunta, § 14,16.04.2024 Puheenjohtajiston työryhmä, § 43,28.05.2024 Ympäristölautakunta, § 29,11.06.2024 Ympäristölautakunta, § 41,27.08.2024 Ympäristölautakunta, § 51,29.10.2024 Kaupunginhallitus, § 314, 04.11.2024

## § 314

## Rakennusjärjestyksen uudistaminen 1.1.2025 alkaen

LAPDno-2023-811

## Ympäristölautakunta, 19.12.2023, § 75

Valmistelijat / lisätiedot: Jarkko Panu jarkko.panu@lapua.fi Rakennustarkastaja

Lapuan kaupungin rakennusjärjestys on hyväksytty kaupunginvaltuuston päätöksellä 04.05.2020 § 5. Rakennusjärjestyksen hyväksymisen jälkeen eduskunta on hyväksynyt 1.3.2023 rakentamislain (751/2023), joka tulee voimaan 1.1.2025.

Rakentamislain myötä maankäyttö- ja rakennuslaista (MRL) muodostetaan rakentamislaki, jolla nykyiset rakentamista koskevat pykälät kumotaan. Maankäyttö- ja rakennuslaista muodostetaan 1.1.2025 alkaen alueidenkäyttölaki (752/2023). Lisäksi rakentamislain liitännäislaki Laki rakentamisen suunnittelu- ja työnjohtotehtävissä toimivien pätevyyden osoittamiseksi (812/2023) tulee voimaan 1.1.2025. Laki rakennetun ympäristön tietojärjestelmästä (431/2023) on hyväksytty eduskunnassa 24.3.2023.

Rakentamislain myötä rakennuslupa, toimenpidelupa ja rakentamiseen liittyvä ilmoitusmenettely poistuvat ja rakentamislain myötä ne korvaa rakentamislupa. Maisematyölupa, rakennuksen purkamislupa ja purkamisilmoitus sisältyvät rakentamislakiin. Painopiste siirtyy ennakkovalvonnasta jatkuvaan valvontaan. Rakennusvalvontaviranomaisen tehtävä on jatkossa valvoa rakentamista yleisen edun kannalta ja valvoa myös alueidenkäyttölain noudattamista sekä huolehtia rakentamisen yleisestä ohjauksesta ja neuvonnasta (RakL 100 §). Rakennusvalvontaviranomainen ei kuitenkaan vastaa rakentamisen laadusta.

Rakentamislain myötä rakennusjärjestyksen rooli kasvaa. Rakentamislain 42 § määrittää, mille rakentamishankkeelle tulee jatkossa hakea rakentamislupa. Lupakynnystä muutetaan luettelemalla laissa sellaiset hankeet, jotka tarvitsevat aina luvan. Näitä ovat asuinrakennus, laajuudeltaan vähintään 30 m² tai 120 m³ oleva rakennus, vähintään 50 m² oleva katos, yleisörakennelma, jota käyttää yhtä aikaa vähintään viisi henkilöä, energiakaivo ja erityistä toimintaa varten rakennettava alue, josta aiheutuu vaikutuksia sitä ympäröivien alueiden käytölle.

16/2024

20 ( 36)

<!-- image -->

Lapuan kaupunki

Kaupunginhallitus

Pöytäkirja

04.11.2024

Rakentamislailla luvanvaraisuudesta vapautettua rakentamista ei voida rakennusjärjestyksellä määrätä luvanvaraiseksi. Luvanvaraisuudesta vapautetuille rakennuksille voidaan antaa rakennusjärjestyksessä määräyksiä esimerkiksi niiden koosta ja ympäristöön soveltuvuudesta. Rakennusjärjestyksellä voidaan määrätä, edellyttääkö esimerkiksi jätevesijärjestelmän, laiturin, aallonmurtajan tai aidan rakentaminen, ilmalämpöpumpun, aurinkokeräimen tai aurinkopaneelien sijoittaminen,  rakentamislupaa.  Luvanvaraisuudesta vapautetun rakennuksen rakentamisessa tulee noudattaa lakia, asetuksia ja kaavaa sekä rakennusjärjestyksen määräyksiä. Jos luvanvaraisuudesta vapautettu rakennus poikkeaa vähäisestikin esimerkiksi kaavamääräyksistä tai muodostaa ranta-alueelle uuden rakentamispaikan, edellyttää rakennuksen rakentaminen myönteisen poikkeamisluvan muttei rakentamislupaa. Hakijan halutessa, kunta voi ratkaista sijoittumisen edellytysten olemassaolon erillisellä päätöksellä (RakL 43 §). Rakentamisluvan yhteydessä sijoittumisen edellytyksistä päättää rakennusvalvontaviranomainen. Rakennusjärjestyksen määräykset voivat koskea rakennuspaikkaa, rakennuksen kokoa ja sen sijoittumista, rakentamisen sopeutumista ympäristöön, rakentamistapaa, istutuksia, aitoja tai muita rakennelmia, rakennetun ympäristön hoitoa, vesihuollon järjestämistä, suunnittelutarvealueiden määrittelemistä sekä muita niihin rinnastettavia paikallisia, rakentamista koskevia seikkoja. Rakennusjärjestyksen määräyksiä ei sovelleta, jos oikeusvaikutteisessa yleiskaavassa, asemakaavassa tai Suomen rakentamismääräyskokoelmassa on asiasta toisin säädetty. Rakennusjärjestyksessä kunta voi osoittaa ne alueet ja edellytykset, joilla vapaa-ajan asunnon muuttaminen pysyvään asuinkäyttöön ei edellytä poikkeamispäätöstä tai suunnittelutarveratkaisua ennen rakentamisluvan myöntämistä (RakL 18 §).  Alueidenkäyttölain 16 §:n tarkoittamat suunnittelutarvealueet voidaan määrätä oikeusvaikutteisessa yleiskaavassa tai rakennusjärjestyksessä enintään 10 vuotta kerrallaan. Suunnittelutarvealueella lupaa harkittaessa on tarkasteltava rakentamisen suhdetta kaavoituskatsauksessa esitettyihin kaavoihin (RakL 46 §). Rakentamislupakäsittelyyn tulee uusina huomioitavaksi elinkaariominaisuudet ja laadittavaksi materiaaliseloste (RakL 39 §) sekä vähähiilisyys raportoimalla hiilijalanjälki ja hiilikädenjälki ilmastoselvityksessä (RakL 38 §). Rakennusjärjestys on tarkoitus laatia maankäyttö- ja rakennuslain aikana siten, että uusi rakennusjärjestys tulisi voimaan 1.1.2025. Rakennusjärjestyksen määräykset tullaan laatimaan rakentamislain mukaisesti. Koska rakentamislaki tulee voimaan vasta 1.1.2025 on rakennusjärjestyksen käsittelyssä meneteltävä maankäyttö- ja rakennuslain mukaisesti. Maankäyttö- ja rakennuslain 15 §:n perusteella rakennusjärjestyksen hyväksyy kaupunginvaltuusto.  Rakennusjärjestystä valmisteltaessa noudatetaan soveltuvin osin maankäyttö- ja rakennuslain 62 §:ää vuorovaikutuksesta ja 65 §:ää kaavaehdotuksen asettamisesta julkisesti nähtäville.  Rakennusjärjestyksen laatimisesta säädetään tarkemmin maankäyttö- ja rakennusasetuksen 6 §:ssä, jonka perusteella ehdotus rakennusjärjestyksestä tulee olla julkisesti nähtävillä 30 päivän ajan. Kuntaliitto laatii parhaillaan mallipohjaa rakennusjärjestyksen laatimisesta rakentamislain mukaisesti.

16/2024

21 (

36)

<!-- image -->

<!-- image -->

## Lapuan kaupunki

## Kaupunginhallitus

Lapuan rakennusvalvonta on mukana Kuntaliiton työpajoissa, joissa valmistellaan rakennusjärjestyksen mallipohjaa.

Edellä mainituista syistä rakennusjärjestyksen uudistaminen on tarpeen käynnistää. Muutoksen osalta ensimmäisessä vaiheessa on tarkoitus laatia osallistumis- ja arviointisuunnitelma ja rakennusjärjestysluonnos sekä perustaa viranhaltijoista koostuva työryhmä, joka laatii ehdotuksen uudeksi rakennusjärjestykseksi ja kuulee tarvittaessa asiantuntijoita.

## Ehdotus

Esittelijä: Mirva Korpi, Tekninen johtaja

Ympäristölautakunta päättää käynnistää rakennusjärjestyksen uudistamisen sekä asettaa rakennusjärjestyksen uudistamista varten työryhmän, jonka puheenjohtajaksi nimetään ympäristölautakunnan puheenjohtaja, varalle ympäristölautakunnan varapuheenjohtaja sekä jäseniksi rakennustarkastajat, ympäristöinsinööri, kaupungingeodeetti, tekninen johtaja ja kunnallistekniikan päällikkö.

Työryhmän tehtävä on valmistella esitys rakennusjärjestyksen uudistamisesta.

## Päätös

Lautakunta hyväksyi esityksen.

## Ympäristölautakunta, 16.04.2024, § 14

Valmistelijat / lisätiedot: Jarkko Panu jarkko.panu@lapua.fi Rakennustarkastaja

Liitteet

1 Osallistumis- ja arviointisuunnitelma

Työryhmä on valmistellut osallistumis- ja arviointisuunnitelman esiteltäväksi ympäristölautakunnalle. Liitteenä osallistumis- ja arviointisuunnitelma.

## Ehdotus

Esittelijä: Mirva Korpi, Tekninen johtaja

Ympäristölautakunta päättää seuraavaa:

- 1) kuuluttaa rakennusjärjestyksen uudistamisen vireilletulosta
- 2) asettaa osallistumis- ja arviointisuunnitelman nähtäville

## Päätös

Lautakunta hyväksyi esityksen.

<!-- image -->

## Lapuan kaupunki

Kaupunginhallitus

## Puheenjohtajiston työryhmä, 28.05.2024, § 43

Valmistelijat / lisätiedot:

Satu Kankare satu.kankare@lapua.fi Kaupunginjohtaja

1 Liite 1. Lapuan kaupungin rakennusjärjestys 2025 luonnos 2 Lapuan kaupungin rakennusjärjestysluonnos / Kartta

Eduskunta on hyväksynyt 1.3.2023 rakentamislain (751/2023), joka tulee voimaan 1.1.2025.

Rakentamislain myötä rakennuslupa, toimenpidelupa ja rakentamiseen liittyvä ilmoitusmenettely poistuvat ja rakentamislain myötä ne korvaa rakentamislupa. Maisematyölupa, rakennuksen purkamislupa ja purkamisilmoitus sisältyvät rakentamislakiin.

Painopiste siirtyy ennakkovalvonnasta jatkuvaan valvontaan.

Rakennusvalvontaviranomaisen tehtävä on jatkossa valvoa rakentamista yleisen edun kannalta ja valvoa myös alueidenkäyttölain noudattamista sekä huolehtia rakentamisen yleisestä ohjauksesta ja neuvonnasta

Rakentamislain myötä rakennusjärjestyksen rooli kasvaa. Rakentamislain 42 § määrittää, mille rakentamishankkeelle tulee jatkossa hakea rakentamislupa. Lupakynnystä muutetaan luettelemalla laissa sellaiset hankkeet, jotka tarvitsevat aina luvan.

Rakentamislailla luvanvaraisuudesta vapautettua rakentamista ei voida rakennusjärjestyksellä määrätä luvanvaraiseksi. Luvanvaraisuudesta vapautetuille rakennuksille voidaan antaa rakennusjärjestyksessä määräyksiä esimerkiksi niiden koosta ja ympäristöön soveltuvuudesta.

Luvanvaraisuudesta vapautetun rakennuksen rakentamisessa tulee noudattaa lakia, asetuksia ja kaavaa sekä rakennusjärjestyksen määräyksiä. Jos luvanvaraisuudesta vapautettu rakennus poikkeaa vähäisestikin esimerkiksi kaavamääräyksistä tai muodostaa ranta-alueelle uuden rakentamispaikan edellyttää rakennuksen rakentaminen myönteisen poikkeamisluvan muttei rakentamislupaa.

Rakennustarkastaja Jarkko Panu esittelee Lapuan kaupungin rakennusjärjestyksen luonnoksen.

Liitteenä on luonnos Lapuan uudesta rakennusjärjestyksestä.

## Päätös

Rakennustarkastaja Jarkko Panu esitteli Lapuan kaupungin rakennusjärjestyksen luonnoksen.

Matti-Pekka Dahlgren saapui paikalle tämän pykälän käsittelyn aikana klo 16.10.

## Liitteet

16/2024

23 ( 36)

<!-- image -->

## Lapuan kaupunki

## Kaupunginhallitus

## Ympäristölautakunta, 11.06.2024, § 29

Valmistelijat / lisätiedot:

Jarkko Panu jarkko.panu@lapua.fi Rakennustarkastaja

## Oheismateriaali

1 Lapuan kaupungin rakennusjärjestys\_2025\_luonnos

2 Lapuan kaupungin rakennusjärjestysluonnos / Kartta

Osallistumis- ja arviointisuunnitelma on kuulutettu vireille 24.4.2024 sekä asetettu yleisesti nähtäville 24.4. - 24.5.2024. Osallistumis- ja arviointisuunnitelmasta on ollut mahdollista jättää mielipiteet nähtävilläoloajan kuluessa viimeistään 24.5.2024 mennessä.  Elenia Oy on jättänyt osallistumis- ja arviointisuunnitelmasta mielipiteen.

Elenia Oy piti tärkeänä mm. sitä, että rakennusjärjestykseen kirjataan mahdollisimman selkeät tulkintalinjat, koskien sähköverkkoon kuuluvien rakennusten ja rakennelmien luvanvaraisuutta. Tulkintalinjan tulisi edelleen olla se, että tavanomaisilta muuntamorakennuksilta, pylväs- ja kaappirakennelmilta, ei edellytettäisi rakentamislupaa.

Työryhmä on laatinut liitteenä olevan rakennusjärjestysluonnoksen, joka esitellään kokouksessa.

## Ehdotus

Esittelijä: Mirva Korpi, Tekninen johtaja

Ympäristölautakunta päättää asettaa rakennusjärjestysluonnoksen nähtäville vähintään 30 vuorokaudeksi.

## Päätös

Lautakunta hyväksyi esityksen.

## Ympäristölautakunta, 27.08.2024, § 41

Valmistelijat / lisätiedot: Jarkko Panu jarkko.panu@lapua.fi Rakennustarkastaja

Rakennusjärjestysluonnos on kuulutettu nähtäville 19.6. - 19.8.2024 väliseksi ajaksi.  Rakennusjärjestysluonnoksesta on ollut mahdollisuus jättää mielipiteet nähtävilläoloajan kuluessa viimeistään 19.8.2024 mennessä.  Saatujen lausuntojen pohjalta on laadittu liitteenä oleva kooste.

16/2024

24 ( 36)

<!-- image -->

## Lapuan kaupunki

## Kaupunginhallitus

## Ehdotus

Esittelijä: Mirva Korpi, Tekninen johtaja

Ympäristölautakunta päättää asettaa rakennusjärjestysehdotuksen nähtäville vähintään 30 vuorokaudeksi.

## Päätös

Lautakunta hyväksyi esityksen.

## Ympäristölautakunta, 29.10.2024, § 51

Valmistelijat / lisätiedot: Jarkko Panu jarkko.panu@lapua.fi Rakennustarkastaja

1 Lapuan kaupungin rakennusjärjestys 2025 Ehdotus 7.10.2024 2 Rakennusjärjestysehdotus / Lausuntokooste ja vastaukset

Rakennusjärjestysehdotus on ollut nähtävillä 4.9. - 4.10.2024 välisen ajan.  Rakennusjärjestysehdotuksesta on ollut mahdollisuus jättää mielipiteet nähtävilläoloajan kuluessa viimeistään 4.10.2024 mennessä.

Saatujen lausuntojen pohjalta on laadittu liitteenä oleva kooste.

Rakennusjärjestysehdotus liitteenä.

## Ehdotus

Esittelijä: Mirva Korpi, Tekninen johtaja

Ympäristölautakunta esittää kaupunginhallitukselle ja edelleen kaupunginvaltuustolle, että se hyväksyy liitteen mukaisen rakennusjärjestysehdotuksen Lapuan kaupungin uudeksi rakennusjärjestykseksi.

## Päätös

Lautakunta hyväksyi esityksen.

## Kaupunginhallitus, 04.11.2024, § 314

Liitteet

Liitteet

<!-- image -->

- 1 Lapuan kaupungin rakennusjärjestys 2025 Ehdotus.docx
- 2 Rakennusjärjestysluonnos / Lausuntokooste ja vastaukset

## Ehdotus

Lapuan kaupunki Kaupunginhallitus

<!-- image -->

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää esittää kaupunginvaltuustolle, että se hyväksyy liitteen mukaisen rakennusjärjestysehdotuksen Lapuan kaupungin uudeksi rakennusjärjestykseksi 1.1.2025 alkaen.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

<!-- image -->

## Lapuan kaupunki

Kaupunginhallitus

## § 315 Emineo Oy / Yhtiökokous 7.11.2024

LAPDno-2024-782

Valmistelija / lisätiedot: Minna Kangasluoma minna.kangasluoma@lapua.fi Hallintopäällikkö

Emineo Oy:n varsinainen yhtiökokous pidetään 7.11.2024 klo 10.00 Vanhan Paukun kulttuuri- ja yrityskeskuksessa, Makasiini-rakennuksessa. Lapuan kaupunginhallitus on 22.5.2023 § 176 valinnut ajalle 1.6.2023 - 31.5.2025 Emineo Oy:n yhtiökokousedustajaksi talouspäällikön. Kaupunginhallitus ohjeistaa yhtiökokousedustajaa.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

1. merkitä yhtiökokouksen ajankohdan tiedokseen.
2. antaa ohjeistuksen yhtiökokousedustajalle.

## Päätös

Kaupunginjohtaja alusti asiaa. Yhtiökokousedustajaksi Emineo Oy:n varsinaiseen yhtiökokoukseen osalllistuu kaupunginjohtaja Satu Kankare. Kaupunginhalllitus hyväksyi kaupunginjohtajan ehdotuksen keskustelun jälkeen.

<!-- image -->

16/2024

27 ( 36)

<!-- image -->

## § 316

## Hallinnon toimialan viranhaltijoiden päätökset

Valmistelija / lisätiedot: Päivi Luhtala-Sipilä paivi.luhtala-sipila@lapua.fi henkilöstöpäällikkö

## Hallinnon toimiala

Lapuan kaupungin hallintosäännön liitteessä 1 ratkaisuvaltaa on delegoitu seuraaville hallinnon toimialan viranhaltijoille:

-   hallintopäällikkö
-   talouspäällikkö
-   henkilöstöpäällikkö
-   tietohallintopäällikkö

Hallintosäännön 5 luvun 31 §:n (ottokelpoisen päätöksen ilmoittaminen) mukaan kaupunginhallituksen alaisen toimielimen sekä viranhaltijan on ilmoitettava kaupunginhallitukselle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista kaupunginhallitus on päättänyt, ettei se käytä otto-oikeuttaan.

Hallintosäännön 5 luvun 31 §:n mukainen ilmoitus hallinnon toimialan viranhaltijoiden päätöksistä ajalta 17.10.2024 - 31.10.2024 :

-   Hallintopäällikön viranhaltijapäätös 25.10.2024 § 5 / Asiakirjojen julkisuutta koskeva päätös

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus ei ota edellä mainittuja viranhaltijoiden päätöksiä ajalta 17.10.2024 - 31.10.2024 kaupunginhallituksen käsiteltäväksi.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen.

## Lapuan kaupunki

## Kaupunginhallitus

<!-- image -->

16/2024

28 ( 36)

<!-- image -->

## § 317

## Lautakuntien ja toimikuntien pöytäkirjajäljennökset

Lapuan kaupungin hallintosäännön 5 luvun 31 §:n mukainen ilmoitus (ottokelpoisen päätöksen ilmoittaminen) seuraavien lautakuntien ja toimikuntien päätöksistä:

1.  Ympäristölautakunta 29.10.2024 kokouksestaan.
2.  Henkilöstöjaoston 30.10.2024 pöytäkirja

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee päätökset tiedokseen.

## Päätös

Kaupunginhallitus merkitsi päätökset tiedokseen.

<!-- image -->

16/2024

29 ( 36)

<!-- image -->

## § 318

## Kuntayhtymien ja hyvinvointialueen pöytäkirjat/esityslistat

Seuraavat kuntayhtymät ja hyvinvointialue ovat lähettäneet jäljennöksen hallituksensa /-valtuustonsa pöytäkirjasta/esityslistasta:

1. Kuntayhtymä Kympin yhtymähallituksen talousarvioiltakoulun 25.9.2024 kokouksen muistio.
2. Kuntayhtymä Kympin yhtymähallituksen 4.10.2024 kokouksen pöytäkirja.
3. Ympäristöterveydenhuollon yhteistoimintajaoston 15.10.2024 kokouksen pöytäkirja
4. Etelä-Pohjanmaan hyvinvointialueen aluehallituksen 21.10.2024 kokouksen pöytäkirja.
5. Etelä-Pohjanmaan maakuntahallituksen 21.10.2024 kokouksen pöytäkirja.
6. Etelä-Pohjanmaan hyvinvointialueen aluevaltuuston 28.10.2024 kokouksen esityslista.
7. Seinäjoen koulutuskuntayhtymän yhtymähallituksen 29.10.2024 kokouksen pöytäkirja.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee pöytäkirjat ja esityslistat tiedokseen.

## Päätös

Kaupunginhallitus merkitsi pöytäkirjat ja esityslistat tiedokseen.

<!-- image -->

16/2024

30 ( 36)

<!-- image -->

## § 319

## Ilmoitusasiat

## Kaupunginhallituksen tiedoksi esitetään seuraavaa:

1. Tilastokeskuksen 24.10.2024 julkaiseman ennakkoväkilukutilaston mukaan Lapuan asukasluku syyskuun 2024 lopussa on 14.026.

Lapuan asukasluvun lisäys tammi-syyskuussa oli +2 henkilöä. Nettomuuttovoitto vastaavana ajanjaksona oli +46.

2. Etelä-Pohjanmaan ELY-keskuksen 22.10.2024 julkaiseman syyskuun 2024 työllisyyskatsauksen mukaiset työttömien työnhakijoiden osuudet Etelä-Pohjanmaalla, Seinäjoen seutukunnassa ja Lapualla.

|                      |   Työttömät työnhakijat 30.9.2024 | Työttö- myys-% 30.9.2024   | Työttö- myys-% 9/2023   | Muutos 9/2024 9/2023   | Muutos 9/2024 8/2024   |
|----------------------|-----------------------------------|----------------------------|-------------------------|------------------------|------------------------|
| Etelä-Pohjanmaa      |                             6.111 | 7,1                        | 6,2                     | + 825                  | + 24                   |
| Seinäjoen seutukunta |                             4.361 | 7,1                        | 6,2                     | + 621                  | + 18                   |
| Lapua                |                           360     | 5,7                        | 5,9                     | - 5                    | + 1                    |

Koko maassa työttömyysaste oli 10,4 %. Seinäjoen seutukunnassa alin työttömyysprosentti oli Lapualla ja Ilmajoella 5,7 % (ed. vuonna Lapualla 5,9 % ja Ilmajoella 4,8 %) ja ylin Seinäjoella 7,9 % (ed. vuonna  6,8 %).

Työttömistä työnhakijoista oli syyskuussa 2024 kokoaikaisesti lomautettuja 742, eli lomautettujen osuus työttömistä työnhakijoista oli 12,1 %. Kokoaikaisesti lomautettujen määrä edellisen vuoden vastaavasta ajankohdasta nousi 63 henkilöllä (9,3 %). Viime kuukaudesta lomautettujen lukumäärä nousi 54 henkilöllä. Lyhennetyllä työviikolla oli 641 henkilöä. Määrä nousi viime vuodesta +20 henkilöllä (3,2 %). Työttömistä työnhakijoista lomautettuna oli Lapualla 55.

Etelä-Pohjanmaan TE-toimistossa oli syyskuun 2024 aikana 705 avointa työpaikkaa. Kuukauden aikana avoimeksi ilmoitettuja uusia työpaikkoja oli 679. Lapualla avoimia työpaikkoja oli 41.

Työttömyyden rakennetta tarkasteltaessa oli Lapualla työttömänä miehiä 231, naisia 129, alle 20-vuotiaita 16, alle 25-vuotiaita 56, yli 50-vuotiaita 130 ja pitkäaikaistyöttömiä 75.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee edellä mainitut tiedokseen.

## Lapuan kaupunki Kaupunginhallitus

<!-- image -->

16/2024

31 ( 36)

Lapuan kaupunki Kaupunginhallitus

<!-- image -->

## Päätös

Kaupunginhallitus merkitsi ilmoitusasiat tiedokseen.

<!-- image -->

## § 320 Muut asiat

1.  Puheenjohtajiston työryhmän 29.10.2024 tilannekatsaus.
2.  Edustukset.

## Päätös

1.  Puheenjohtajiston työryhmän 29.10.2024 tilannekatsaus.
-  Puheenjohtajiston työryhmän varapuheenjohtaja Kai Pöntinen antoi puheenjohtajiston työryhmän 29.10.2024 kokouksen tilannekatsauksen.
2.  Edustukset.
-  Avoimet ovet kaupungintalolla 14.11.2024 (ei makseta palkkioita/korvauksia).
-  Suomen Kristillisdemokraattien piirijuhla 16.11.2024. Tilaisuuteen osallistuu kaupunginjohtaja Satu Kankare.
-  Yrittäjäjuhla 16.11.2024. Tilaisuuteen osallistuvat nimetyt Lapuan kaupunginhallituksen / puheenjohtajiston jäsenet (ei makseta palkkioita/korvauksia).
-  Hyväntekeväisyyskonsertti/helluntaiseurakunta 1.12. Tilaisuuteen osallistuu kaupunginjohtaja Satu Kankare.

<!-- image -->

16/2024

33 ( 36)

<!-- image -->

## Lapuan kaupunki

Kaupunginhallitus

## Muutoksenhakukielto

§305, §306, §307, §308, §309, §310, §311, §314, §315, §316, §317, §318, §319, §320

## Muutoksenhakukielto

## Oikaisuvaatimus- ja valituskielto

- Tähän päätökseen, joka koskee vain valmistelua ja täytäntöönpanoa, ei saa hakea muutosta. (Kuntalaki 136 §)
- Tähän päätökseen, joka koskee hankintaoikaisua, ei saa hakea muutosta. (Hankintalaki 135 §)
- Tähän päätökseen, jolla on päätetty olla käyttämättä etuosto-oikeutta, ei saa hakea muutosta. (Etuostolaki 22 § 3 mom.)
- Tähän oikaisuvaatimuksen johdosta annettuun päätökseen, joka koskee verotusta, ei saa hakea muutosta (Veronkantolain 51 §:n 1 mom. ja 50 §:n 7 mom.)

<!-- image -->

<!-- image -->

## Lapuan kaupunki

## Kaupunginhallitus

## Oikaisuvaatimus

§312, §313

## Oikaisuvaatimusohje

## Muutoksenhakuohje Oikaisuvaatimus

Jos olet tyytymätön päätökseen, voit vaatia siihen oikaisua Lapuan kaupunginhallitukselta eli tehdä siitä oikaisuvaatimuksen.

Lapuan kaupunginhallituksen yhteystiedot: Lapuan kaupunginhallitus Käynti- ja postiosoite: Valtuustontie 8, 62100 Lapua Puhelin: 06 438 4111 (vaihde) sähköposti: kirjaamo@lapua.fi

Oikaisuvaatimuksen voi tehdä sekä tarkoituksenmukaisuus- että laillisuusperusteella, eli jos katsot päätöksen olevan epätarkoituksenmukainen tai että

-         päätös on syntynyt virheellisessä järjestyksessä
-         päätöksen tehnyt viranomainen on ylittänyt toimivaltansa
-         tai päätös on muuten lainvastainen.

Voit tehdä oikaisuvaatimuksen, jos olet kunnan jäsen. Asianosaisena voit tehdä oikaisuvaatimuksen kunnan jäsenyydestä riippumatta, jos päätös kohdistuu sinuun tai se vaikuttaa välittömästi oikeuksiisi, velvollisuuksiisi tai etuihisi.

## Oikaisuvaatimuksen toimittaminen

Toimita oikaisuvaatimus 14 päivän kuluessa päätöksen tiedoksisaannista. Tiedoksisaantipäivää ei lueta oikaisuvaatimusaikaan. Oikaisuvaatimus on tehtävä viimeistään määräajan viimeisenä päivänä. Myöhässä tullutta oikaisuvaatimusta ei tutkita.

Kunnan jäsenen katsotaan saaneen tiedon päätöksestä seitsemän päivän kuluttua siitä, kun pöytäkirja on nähtävänä Lapuan kaupungin internet-sivulla.

Asianosaisen katsotaan saaneen tiedon päätöksestä, jollei muuta näytetä, seitsemän (7) päivän kuluttua kirjeen lähettämisestä, kolmen (3) päivän kuluttua sähköisen viestin lähettämisestä tai saantitodistuksen osoittamana aikana/erilliseen tiedoksiantotodistukseen merkittynä aikana.

Voit toimittaa oikaisuvaatimuksen sähköpostilla, postittamalla, tuomalla sen Lapuan kaupungintalon seinässä olevaan postilaatikkoon tai henkilökohtaisesti Lapuan kaupungintalon kirjaamoon. Oikaisuvaatimusasiakirjat on toimitettava oikaisuvaatimusviranomaiselle viimeistään oikaisuvaatimusajan viimeisenä päivänä ennen viraston aukioloajan päättymistä.

<!-- image -->

16/2024

35 ( 36)

<!-- image -->

Lapuan kaupunki

Kaupunginhallitus

Pöytäkirja

04.11.2024

Jos viimeinen palautuspäivä osuu viikonlopulle tai pyhäpäiväksi, voit toimittaa oikaisuvaatimuksen vielä seuraavana arkipäivänä.

Tee oikaisuvaatimus kirjallisena ja kerro siinä mitä muutoksia haluat päätökseen ja millä perusteella. Jos sinulla on vaatimustasi tukevia asiakirjoja, liitä ne oikaisuvaatimukseen mukaan. Lopuksi ilmoita yhteystietosi ja kotikuntasi ja allekirjoita oikaisuvaatimus. Sähköistä asiakirjaa ei tarvitse allekirjoittaa, mutta siitä on käytävä ilmi lähettäjän tiedot. Jos käytät laillista edustajaa, oikaisuvaatimuksessa tulee olla myös edustajan vastaavat tiedot.

Oikaisuvaatimus toimitetaan aina omalla vastuulla.