<!-- image -->

| Aika             | 18.06.2025, klo 16:37 - 17:58                                                           |
|------------------|-----------------------------------------------------------------------------------------|
| Paikka           | Kaupungintalo, valtuustosali                                                            |
| Käsitellyt asiat | Käsitellyt asiat                                                                        |
| § 80             | Kokouksen laillisuus ja päätösvaltaisuus                                                |
| § 81             | Pöytäkirjan tarkastus                                                                   |
| § 82             | Esityslistan hyväksyminen                                                               |
| § 83             | Varhaiskasvatuksen asiakastyytyväisyyskyselyn tulokset                                  |
| § 84             | Eteläpohjalainen esiopetuksen opetussuunnitelma                                         |
| § 85             | Perusopetuksen opetussuunnitelmamuutos 1.8.2025 alkaen                                  |
| § 86             | Perusopetuksen ohjaussuunnitelma                                                        |
| § 87             | Lapuan lukion opetussuunnitelmamuutos 1.8.2025 alkaen                                   |
| § 88             | Koulujen tasa-arvo ja yhdenvertaisuussuunnitelmat                                       |
| § 89             | Sivistyslautakunnan alaisten yksiköiden laskujen hyväksyjät 1.8.2025 alkaen             |
| § 90             | Talousarvion toteutuminen ajalta 1.1.-31.5.2025 / sivistyslautakunta (kuukausiraportti) |
| § 91             | Sivistyslautakunnan kokoukset syksyllä 2025                                             |
| § 92             | Viranhaltijapäätökset / sivistyslautakunnan alaiset toimijat                            |
| § 93             | Ilmoitusasiat                                                                           |
| § 94             | Muut asiat                                                                              |
| § 95             | Seuraava kokous                                                                         |
| Lisäpykälät      | Lisäpykälät                                                                             |
| § 96             | Viranhaltijapäätökset / sivistys- ja hyvinvointijohtaja                                 |

<!-- image -->

Lapuan kaupunki

Sivistyslautakunta

Saapuvilla olleet jäsenet Ilpo Ulvinen, puheenjohtaja Simo Ikola, 1. varapuheenjohtaja Eeva Jylhä Vappu Kangas Samuli Kylkisalo Marjo Lakso Markku Mäenpää Arttu Nikkari

Pauliina Luomala, varajäsen

## Muut saapuvilla olleet

Jussi Vaahtoniemi, Kaupunginhallituksen edustaja Aaro Leppänen, Nuorisovaltuuston edustaja Katja Korkiamäki, Varhaiskasvatuspäällikkö, saapui 16:43, poistui 17:16 Carita Jussinmäki, Opetuspäällikkö, saapui 17:17, poistui 17:34 Mika Kamunen, Sivistys- ja hyvinvointijohtaja, esittelijä

Tiina Lassila, Hallintosihteeri, sihteeri

Teija Ylimäki

Allekirjoitukset

Ilpo Ulvinen Puheenjohtaja Tiina Lassila Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 19.06.2025 klo 12:59. Allekirjoituksen oikeellisuuden voi todentaa kirjaamosta.

Pöytäkirjan tarkastus Pöytäkirja on tarkastettu ja hyväksytty

Eeva Jylhä

Pöytäkirjan nähtävänäolo

Poissa

Pöytäkirja 18.06.2025

Vappu Kangas

7/2025

2 ( 29)

<!-- image -->

| Lapuan kaupunki Sivistyslautakunta   | Pöytäkirja 18.06.2025   | 7/2025   | 3 ( 29)   |
|--------------------------------------|-------------------------|----------|-----------|

Tiina Lassila, hallintosihteeri

<!-- image -->

## § 80

## Kokouksen laillisuus ja päätösvaltaisuus

Lapuan kaupungin hallintosäännön 16 luvun 119 §:n mukaan toimielin pitää kokouksensa päättämänään aikana ja päättämässään paikassa.

Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

Puheenjohtaja voi peruuttaa kokouksen.

Hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kuntalain 103 §:n 2 momentin mukaan lautakunta on päätösvaltainen, kun enemmän kuin puolet sen jäsenistä on läsnä. Läsnä oleviksi katsotaan myös lautakunnan jäsenet, jotka osallistuvat kokoukseen sähköisesti.

## Päätös

Sivistyslautakunta totesi kokouksen lailliseksi ja päätösvaltaiseksi.

Pöytäkirjamerkintä: Ennen kokouksen alkua uusi lautakunta esittäytyi.

<!-- image -->

<!-- image -->

## § 81

## Pöytäkirjan tarkastus

Lapuan kaupungin hallintosäännön 16 luvun 140 §:n 3 momentin mukaan pöytäkirja tarkistetaan toimielimen päättämällä tavalla.

Sivistyslautakunta voi päättää pöytäkirjan tarkistamisesta kiireellisissä asioissa tarvittaessa myös erikseen.

Sivistyslautakunnan sihteeri ilmoittaa kokouksessa pöytäkirjan tarkastusvuorossa olevat jäsenet niin, että tarkastusvuorot jakautuvat jäsenille tasapuolisesti koko valtuustokauden ajalle.

Pöytäkirja allekirjoitetaan sähköisesti.

## Päätös

Tämän kokouksen pöytäkirjantarkastajiksi valittiin Eeva Jylhä ja Vappu Kangas.

<!-- image -->

## § 82

## Esityslistan hyväksyminen

Lapuan kaupungin hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kokouskutsussa on ilmoitettava kokouksen aika ja paikka sekä siinä käsiteltävät asiat ( ) asialista .

Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä.

Kokouskutsu lähetetään jäsenille ja muille, joilla on läsnäolo-oikeus tai -velvollisuus, toimielimen päättämällä tavalla.

## Päätös

Sivistyslautakunta hyväksyi esityslistan siten muutettuna, että esityslistalle lisättiin pykälä §96 Viranhaltijapäätös / sivistys- ja hyvinvointijohtaja.

<!-- image -->

## § 83

## Varhaiskasvatuksen asiakastyytyväisyyskyselyn tulokset

LAPDno-2025-610

Valmistelija / lisätiedot:

Katja Korkiamäki, Varhaiskasvatuspäällikkö, katja.korkiamaki@lapua.fi

Varhaiskasvatuksessa toteutettiin vuoden 2024 lopulla kunnallisen varhaiskasvatuksen huoltajille asiakastyytyväisyyskysely. Kysely laadittiin yhteistyössä Seinäjoen ammattikorkeakoulun sosionomiopiskelijan kanssa ja kysely tuotettiin opiskelijan opinnäytetyönä. Kyselyyn vastaaminen tapahtui Webropol- linkin kautta ja kysely oli avoinna 21.10.2024 - 18.11.2024. Kysely lähetettiin varhaiskasvatuksen sähköisen järjestelmän kautta yhteensä 768 henkilölle. Lukumäärä piti sisällään lasten molemmat huoltajat sekä huoltajien puolisot. Varsinainen perheiden määrä oli 396. Kyselyyn vastasi 139 huoltajaa. Vastausprosentti perheiden määrään verraten oli 35%.

Sosionomiopiskelija laati kyselyn tulosten pohjalta Lapuan varhaiskasvatukselle koosteen asiakastyytyväisyyden nykytilasta sekä kehittämistarpeista vastausten perusteella. Opinnäytetyö valmistui huhtikuussa 2025, jonka jälkeen tulokset olivat varhaiskasvatuksen käytettävissä. Kyselyn tuloksia käsitellään ja hyödynnetään varhaiskasvatuksen johtoryhmässä osana varhaiskasvatuspalveluiden kehittämistä ja laadun varmistamista.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta kuulee varhaiskasvatuspäällikkö Katja Korkiamäkeä asiassa ja merkitsee varhaiskasvatuksen asiakastyytyväisyyskyselyn tulokset tiedokseen.

## Päätös

Sivistyslautakunta kuuli varhaiskasvatuspäällikkö Katja Korkiamäkeä asiassa ja merkitsi varhaiskasvatuksen asiakastyytyväisyyskyselyn tulokset tiedokseen.

<!-- image -->

## § 84

## Eteläpohjalainen esiopetuksen opetussuunnitelma

LAPDno-2025-609

Valmistelija / lisätiedot:

Katja Korkiamäki, Varhaiskasvatuspäällikkö, katja.korkiamaki@lapua.fi Mika Kamunen, Sivistys- ja hyvinvointijohtaja, mika.kamunen@lapua.fi

- 1 Oppimisen ja esiopetukseen osallistumisen tuki.pdf
- 2 Eteläpohjalainen esiopetuksen opetussuunnitelma 2025\_päivitetty 5.6.2025.pdf

## Oppimisen ja esiopetukseen osallistumisen tuki

## Taustaa

Etelä-Pohjanmaalla on yhteiset maakunnalliset esi- ja perusopetuksen opetussuunnitelmat, jotka perustuvat valtakunnallisiin opetussuunnitelmien perusteisiin. Opetussuunnitelmien keskeiset muutokset tuodaan kunkin kunnan omaan opetusalan asioista vastaavaan lautakuntaan tiedoksi.

Opetuksen järjestäjien mahdolliset paikalliset tarkennukset on kirjattu kuntien ja koulujen opetussuunnitelmiin ja esiopetuksen lukuvuosisuunnitelmiin.

## Oppimisen ja esiopetukseen osallistumisen tuki

Opetus- ja kulttuuriministeriön valmisteleman perusopetuslain muutoksen seurauksena oppimisen tuki uudistuu esi- ja perusopetuksessa. Uudistuksen lähtökohtana on varmistaa lapselle konkreettiset tukitoimet, joita hän tarvitsee oppimisessa ja esiopetukseen osallistumisessa.

Uudistuksessa keskiössä ovat oppimisen edellytyksiä tukevat opetusjärjestelyt, joita tulee toteuttaa kaikissa esiopetusryhmissä osana esiopetuksen perustoimintaa. Oppimisen edellytyksiä tukevat opetusjärjestelyt rakentuvat hyvästä pedagogiikasta sekä johdonmukaisesta ja kehittyvästä toimintakulttuurista.

Perusopetuslain mukaan lapsella on oikeus saada oppimisen ja esiopetukseen osallistumisen tukea, kun hän sitä tarvitsee. Kun tuen tarve havaitaan, esiopetuksen järjestämispaikan eli koulun tai päiväkodin on tarjottava sitä mahdollisimman varhaisessa vaiheessa lapsen omassa ryhmässä. Ryhmässä annettava tuki voi olla yleistä tukiopetusta, opetuskielen tukiopetusta tai erityisopettajan antamaa opetusta muun opetuksen yhteydessä. Jos ryhmässä annettava tuki ei ole riittävää, lapsi voi saada myös henkilökohtaista tukea. Tämä voi olla esimerkiksi säännöllistä erityisopettajan opetusta pienryhmässä. Lapsikohtaisiin tukitoimiin kuuluvat myös tulkitsemis- ja avustajapalvelut sekä erilaiset apuvälineet.

Oppimisen tuen uudistus ei muuta varhaiskasvatuksessa annettavaa tukea.

## Liitteet

<!-- image -->

Opetushallitus on päivittänyt esiopetuksen opetussuunnitelman perusteet uudistuneen lainsäädännön mukaisiksi. Oppimisen ja esiopetukseen osallistumisen tukea käsittelevä luku 5 on uudistettu kokonaan ja esiopetuksen toimintakulttuuria käsittelevä luku 3 merkittäviltä osin. Oppimisen tuen uudistuksen periaatteet on huomioitu myös kaikissa muissa luvuissa.

Eteläpohjalainen esiopetuksen opetussuunnitelma on päivitetty valtakunnallisten perusteiden mukaisesti. Paikallisesti päätettäviksi määritellyt asiat on kirjattu mahdollisimman kattavasti maakunnalliseen opetussuunnitelmaan.

Eteläpohjalainen esiopetuksen päivitetty opetussuunnitelma 2025 liitteenä.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta hyväksyy eteläpohjalaisen esiopetuksen opetussuunnitelman otettavaksi käyttöön Lapuan kaupungissa 1.8.2025 alkaen.

## Päätös

Sivistyslautakunta kuuli varhaiskasvatuspäällikkö Katja Korkiamäkeä asiassa ja hyväksyi sivistys- ja hyvinvointijohtajan ehdotuksen.

<!-- image -->

## § 85

## Perusopetuksen opetussuunnitelmamuutos 1.8.2025 alkaen

LAPDno-2024-292

Valmistelija / lisätiedot:

Carita Jussinmäki, Opetuspäällikkö, carita.jussinmaki@lapua.fi

Mika Kamunen, Sivistys- ja hyvinvointijohtaja, mika.kamunen@lapua.fi

1 Luku 2 Perusopetus yleissivistyksen perustana.pdf 2 Luku 1 Paikallisen opetussuunnitelman merkitys ja laadinta.pdf 3 Luku 4 Yhtenäinen perusopetuksen toimintakulttuuri.pdf 4 Luku 3 Perusopetuksen tehtävä ja yleiset tavoitteet.pdf 5 Luku 5 Oppimista ja hyvinvointia edistävän koulutyön järjestäminen.pdf 6 Luku 6 Oppilaan oppimisen ja osaamisen arviointi perusopetuksessa.pdf 7 Luku 7 Oppimisen ja koulunkäynnin tuki.pdf 8 Luku 8 Opiskeluhuolto.pdf 9 Lapuan kaupunkikohtaiset OPS-osuudet 1.8.2025 alkaen.pdf

Etelä-Pohjanmaalla on yhteiset maakunnalliset esi- ja perusopetuksen opetussuunnitelmat, jotka perustuvat valtakunnallisiin opetussuunnitelmien perusteisiin. Opetussuunnitelmien keskeiset muutokset tuodaan kunkin kunnan omaan opetusalan asioista vastaavaan lautakuntaan tiedoksi. Opetuksen järjestäjien mahdolliset paikalliset tarkennukset on kirjattu kuntien ja koulujen opetussuunnitelmiin tai lukuvuosisuunnitelmiin.

Opetus- ja kulttuuriministeriön valmisteleman perusopetuslain muutoksen seurauksena oppimisen tuki uudistuu esi- ja perusopetuksessa. Uudistuksen lähtökohtana on varmistaa oppilaalle hänen tarvitsemansa konkreettiset tukitoimet sekä kouluille riittävät resurssit tuen toteuttamiseen.

Uudistuksessa keskiössä ovat oppimisen edellytyksiä tukevat opetusjärjestelyt, joilla tarkoitetaan esimerkiksi opetusryhmien muodostamista siten, että opetuksen tavoitteet voidaan saavuttaa. Opetusjärjestelyillä tarkoitetaan myös oppilaiden erilaiset tarpeet ja edellytykset huomioon ottavaa opetusta sekä pedagogisia ratkaisuja, kuten eriyttämistä.

Oppilaalla, jolla on vaikeuksia osallistua opetukseen tai suoriutua opinnoistaan, on oikeus saada tukea oppimiseen ja koulunkäyntiin. Ensisijaiset tukimuodot ovat ryhmäkohtaisia. Näihin sisältyvät yleinen tukiopetus, opetuskielen tukiopetus sekä erityisopettajan antama opetus muun opetuksen yhteydessä.

Jos ryhmäkohtaiset tukimuodot eivät ole riittäviä, oppilas saa oppilaskohtaisia tukitoimia, jotka ovat säännöllisiä ja perustuvat yksilöllisiin tuen tarpeisiin. Oppilaskohtaisia tukitoimia ovat erityisopettajan antama opetus pienryhmässä ja muun opetuksen yhteydessä, erityisopettajan tai erityisluokanopettajan antama

## Liitteet

<!-- image -->

opetus pienryhmässä tai erityisluokanopettajan antama opetus erityisluokassa. Tukitoimiin sisältyvät myös oppilaskohtaiset tulkitsemis- ja avustajapalvelut sekä apuvälineet.

Opetushallitus on päivittänyt perusopetuksen opetussuunnitelman perusteet uudistuneen lainsäädännön mukaisiksi. Oppimisen ja koulunkäynnin tukea käsittelevä luku 7 on uudistettu kokonaan. Oppimisen tuen päivityksen myötä merkittäviä muutoksia on tehty myös seuraaviin lukuihin: luku 4 (Yhtenäisen perusopetuksen toimintakulttuuri), luku 5 (Oppimista ja hyvinvointia edistävän koulutyön järjestäminen) ja luku 6 (Oppilaan oppimisen ja osaamisen arviointi perusopetuksessa). Teknisiä muutoksia (esim. käsitteiden päivittäminen on tehty myös opetussuunnitelman lukuihin 1-3 ja 8.)

Eteläpohjalainen perusopetuksen opetussuunnitelma on päivitetty valtakunnallisten perusteiden mukaisesti. Paikallisesti päätettäviksi määritellyt asiat on kirjattu mahdollisimman kattavasti maakunnalliseen opetussuunnitelmaan.

Samassa yhteydessä on päivitetty kaupunkikohtainen opetussuunnitelma vastaamaan muuttuneita perusopetuksen opetussuunnitelman perusteita.

Hyväksytyksi esitetyt opetussuunnitelman muutokset liitteinä.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta:

- 1) hyväksyy eteläpohjalaisen perusopetuksen opetussuunnitelman muokatut luvut 4-7 otettavaksi käyttöön Lapuan kaupungissa 1.8.2025 alkaen,
- 2) hyväksyy perusopetuksen opetussuunnitelman kuntakohtaiset osuudet otettavaksi käyttöön 1.8.2025 alkaen.

## Päätös

Sivistyslautakunta kuuli opetuspäällikkö Carita Jussinmäkeä asiassa ja hyväksyi sivistys- ja hyvinvointijohtajan ehdotuksen.

<!-- image -->

## § 86

## Perusopetuksen ohjaussuunnitelma

LAPDno-2025-587

Valmistelija / lisätiedot:

Carita Jussinmäki, Opetuspäällikkö, carita.jussinmaki@lapua.fi

1 Lapuan perusopetuksen ohjaussuunnitelma 1.8.2025 alkaen

Perusopetuksen opetussuunnitelman perusteiden mukaan ohjaussuunnitelmassa kuvataan oppilaanohjauksen järjestämisen rakenteet, toimintatavat, työn ja vastuunjako sekä työskentely monialaisissa verkostoissa, kodin ja koulun yhteistyö ohjauksessa, tehostettu henkilökohtainen oppilaanohjaus, jatko-ohjaus perusopetuksen jälkeisiin opintoihin, työelämäyhteistyö sekä työelämään tutustumisen järjestelyt. Opetussuunnitelman muutosmääräysten myötä on tarpeen päivittää Lapuan perusopetuksen ohjaussuunnitelmaa.

Lapuan perusopetuksen ohjaussuunnitelma liitteenä.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta hyväksyy Lapuan perusopetuksen ohjaussuunnitelman otettavaksi käyttöön 1.8.2025 alkaen.

## Päätös

Sivistyslautakunta kuuli opetuspäällikkö Carita Jussinmäkeä asiassa ja hyväksyi sivistys- ja hyvinvointijohtajan ehdotuksen.

Liitteet

<!-- image -->

<!-- image -->

## § 87

## Lapuan lukion opetussuunnitelmamuutos 1.8.2025 alkaen

LAPDno-2022-356

Valmistelija / lisätiedot:

Carita Jussinmäki, Opetuspäällikkö, carita.jussinmaki@lapua.fi

1 Lapuan lukio\_päivitetty paikallinen opetussuunnitelma\_sivistyslautakunta.pdf

Opetushallitus on 20.3.2025 antanut lukiokoulutuksen järjestäjille velvoittavana noudatettavan määräyksen Lukion opetussuunnitelman perusteiden 2019 muuttamisesta. Säännökset, joihin määräys perustuu, ovat Lukiolaki 714/2018 12 § 1 ja 2 mom., 31 § 2 mom., 37 § 5 mom. sekä Oppilas- ja opiskelijahuoltolaki (1287/2013) 24 § 1mom.

Määräyksellä muutetaan Lukion opetussuunnitelman perusteiden 2019 alalukuja

- 1.1 Opetussuunnitelman laatiminen (ensimmäinen ja kolmas kappale)
- 3.5 Kodin ja oppilaitoksen yhteistyö (viimeinen kappale)
- 4.2 Oppimisen tuki ja erityisopetus (koko alaluku)
- 5.5 Muutoksenhaku arviointia koskevaan päätökseen ja oppimäärän suorittamiseen liittyvä oikaisuvaatimus (kolmas, neljäs ja viides kappale)

Tämän määräyksen mukaan tarkistettu paikallinen opetussuunnitelma tulee ottaa käyttöön viimeistään 1.8.2025.

Lukion rehtori on päivittänyt paikallisen opetussuunnitelman määräyksen mukaisesti. Päivitetty opetussuunnitelma on käsitelty lukion opettajakokouksessa 15.5.2025. Lisäksi lukion hyvinvointiryhmässä 31.3.2025 on käsitelty opetussuunnitelmamuutosta oppimisen tuen ja erityisopetuksen näkökulmasta.

Opetushallituksen määräykseen perustuvien muutosten lisäksi paikalliseen opetussuunnitelmaan ehdotetaan lukion ruotsin kielen opettajien aloitteesta B1ruotsin opintojaksoja RUB16 ja RUB17 koskevaa muutosta. Muutoksessa nämä aiemmin yhden 4 opintopisteen laajuisen opintojakson muodostaneet opintojaksot erotetaan toisistaan kahdeksi 2 opintopisteen laajuiseksi opintojaksoksi. Opetuksen järjestämisen ja opiskelijoiden arvioinnin näkökulmasta tämä järjestely on aiempaa parempi ja siten perusteltu.

Lapuan lukion päivitetty paikallinen opetussuunnitelma liitteenä.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta hyväksyy Lapuan lukiokoulutuksen opetussuunnitelman muutokset otettavaksi käyttöön 1.8.2025 alkaen.

Liitteet

Lapuan kaupunki

<!-- image -->

Sivistyslautakunta

## Päätös

Sivistyslautakunta kuuli opetuspäällikkö Carita Jussinmäkeä asiassa ja hyväksyi sivistys- ja hyvinvointijohtajan ehdotuksen.

<!-- image -->

## Lapuan kaupunki

Sivistyslautakunta, § 93,14.06.2022 Sivistyslautakunta, § 88, 18.06.2025

§ 88

## Koulujen tasa-arvo ja yhdenvertaisuussuunnitelmat

LAPDno-2022-457

## Sivistyslautakunta, 14.06.2022, § 93

Valmistelijat / lisätiedot:

Juho Norrena, Opetuspäällikkö, juho.norrena@lapua.fi

1 Lapuan kaupungin esi-perusopetuksen sekä lukion tasa-arvo ja yhdenvertaisuussuunnitelma 2022-2025

Laki naisten ja miesten välisestä tasa-arvosta velvoittaa kouluja ja oppilaitoksia laatimaan tasa-arvosuunnitelman. Yhdenvertaisuuslaki puolestaan edellyttää, että kouluilla ja oppilaitoksilla pitää olla suunnitelma tarvittavista toimenpiteistä yhdenvertaisuuden edistämiseksi. Lapuan kaupungin oppilaitoksissa on laadittu yhteinen pohja suunnitelmalle tasa-arvon ja yhdenvertaisuuden edistämiseksi. Lisäksi oppilaitoskohtaisesti on laadittu osuus, jossa kuvataan yksiköiden painopistealueet.

Tasa-arvo ja yhdenvertaisuus ovat myös perustana koulujen hyvinvointityölle. Koulun toiminnan tasa-arvon ja yhdenvertaisuuden parantamiseksi keskeisiä kehittämisalueita ovat

-       syrjinnän tunnistaminen
-       syrjintään puuttuminen
-       toiminnan ja käytäntöjen vaikutusten arviointi ja yhdenvertaisuutta edistävien toimenpiteiden toteutuminen
-       osallisuuden lisääminen.

Tasa-arvon ja yhdenvertaisuuden toteutumista vaikeuttaviin asenteisiin tulee kiinnittää erityistä huomiota. Syrjivät asenteet ovat usein tiedostamattomia ja syrjivät rakenteet vaikeasti havaittavissa. Tarvitaan asenteellisia muutoksia tiedostamisen kautta, jotta vaikutuksista saadaan pysyviä. Lapuan oppilaitosten suunnitelma toimii pohjana Etelä-Pohjanmaan koulujen tasa- arvon ja yhdenvertaisuuden edistämisessä.

Tasa- arvo- ja yhdenvertaisuussuunnitelma päivitetään tarvittaessa, mutta vähintään kolmen vuoden välein. Tätä suunnitelmaa täydentävät yksikkökohtaiset oppilashuoltosuunnitelmat. Oppilaitosten lukuvuosisuunnitelmiin kuvataan lukuvuosikohtainen tavoite ja toimenpiteet sen toteuttamiseksi.

Lapuan kaupungin oppilaitoksissa toiminta edistää yhdenvertaisuutta ja tasa-arvoa monella tapaa. Toiminta pitää sisällään kulttuurisen monimuotoisuuden huomioimisen, suvaitsevaisuuden ja arvostuksen erilaisia näkökulmia kohtaan,

Liitteet

<!-- image -->

Lapuan kaupunki

Sivistyslautakunta fyysisen ja tiedollisen esteettömyyden sekä oppimismahdollisuuksien tasa-arvon. Kaikissa kouluissa toiminta rakentuu ajatukselle oppivasta yhteisöstä. Tällöin yhteisön toimijat: oppilaat ja henkilökunta, koulun sidosryhmät sekä muut koulussa toimivat henkilöt tulevat kohdelluiksi samanarvoisina. Oppimisympäristöjä, työtapoja ja opetusmateriaaleja valitsemalla ja kehittämällä luodaan näkyvyyttä tasa-arvon ja yhdenvertaisuuden edistämiselle. Jokaisessa koulussa toimii oppilaskunta sekä valitaan edustajat Lasten parlamenttiin. Peruskouluaikana oppilaiden käsitys omasta identiteetistä, kulttuurista ja muun muassa seksuaalisuudesta kehittyy. Oppiva yhteisö edistää arvoillaan ja käytänteillään sukupuolten sekä oppimisen mahdollisuuksien tasa-arvoa ja tukee oppilaita oman identiteetin rakentumisessa. Opetus on lähestymistavaltaan sukupuolitietoista. Yhteisö rohkaisee oppilaita tunnistamaan omat mahdollisuutensa sekä suhtautumaan eri oppiaineisiin ilman ennakkoluuloja tekemään valintoja ja sitoutumaan opiskeluun ilman sukupuoleen sidottuja roolimalleja. Koulun henkilökunta on keskeinen ryhmä oppivan yhteisön toiminnan kannalta. Henkilökunta voi toiminnallaan ja asenteillaan vaikuttaa siihen, että kaikki yhteisön jäsenet kokevat itsensä hyväksytyiksi. Kouluissa tunnistetaan henkilökunnan osaamista, huolehditaan myönteisestä ilmapiiristä sekä tuetaan henkilöstön hyvinvointia. Henkilökunta kokoontuu säännöllisesti kokouksiin, joihin suunnitellaan lukuvuosittain myös muiden toimijoiden kuin opettajien osallistuminen. Rehtori huolehtii, että tarvittava tieto saavuttaa henkilöt, joita asia koskee. Henkilökuntaa kuullaan heitä koskevien asioiden suunnittelussa. Vaikeitakaan asioita ei pelätä ottaa esiin. Kaupungilla on käytössä myös suunnitelma mahdollisen epäasiallisen kohtelun ja häirinnän ehkäisyyn sekä käsittelyyn. Huoltajien näkemykset, kehittämisideat ja vahvuudet huomioidaan koulun toiminnan

Huoltajien kanssa tehdään tiivistä yhteistyötä päivittäiseen koulunkäyntiin liittyvissä asioissa sekä koulun toimintaan sekä sen kehittämiseen liittyvässä suunnittelussa. suunnittelussa. Koulut suunnittelevat lukuvuoden tapaamiset (vanhempainvartit, arviointikeskustelut, vanhempainillat, koulun juhlat ym.) oppivan yhteisön ajatusta edistäen. Koulun muut sidosryhmät huomioidaan ja heitä kuunnellaan koulun toiminnan suunnittelussa. Koulua ympäröiviä yhteistyötahoja kohdellaan tasavertaisesti ja yhteisten toimintatapojen mukaan.

Koulussa laadittava tasa-arvosuunnitelma on työkalu, joka ennaltaehkäisee sukupuolen perusteella tapahtuvaa syrjintää ja tukee sukupuolten tasa-arvon edistämistä koulun arjessa. Tasa-arvosuunnitelmalla varmistetaan, että koulussa tehdään järjestelmällistä tasa-arvotyötä ja perusasiat on kirjattu samanlaisina. Tasaarvon edistämisessä ei ole kyse vain oikeudenmukaisuuden toteuttamisesta, vaan myös edellytysten luomisesta viihtyisän ja motivoivan oppimisympäristön syntymiseksi. Kun kaikkien osaamista ja työtä arvostetaan oikeudenmukaisesti, edistää se oppilaiden hyvinvointia ja kouluviihtyvyyttä.

## Ehdotus

Esittelijä: Mika Kamunen, Sivistys- ja hyvinvointijohtaja

<!-- image -->

Sivistyslautakunta hyväksyy liitteenä olevan Lapuan kaupungin esi-perusopetuksen sekä lukion tasa-arvo- ja yhdenvertaisuussuunnitelman 2022-2025 sekä oheismateriaalina olevat koulukohtaiset suunnitelmat Alanurmon, Haapakosken, Kauhajärven, Männikön, Poutun, Ritavuoren ja Ruhan koulujen sekä Lapuan lukion osalta vuosiksi 2022-2025.

## Päätös

Sivistyslautakunta kuuli opetuspäällikkö Juho Norrenaa asiassa ja hyväksyi sivistysjohtajan ehdotuksen.

## Sivistyslautakunta, 18.06.2025, § 88

Valmistelija / lisätiedot:

Carita Jussinmäki, Opetuspäällikkö, carita.jussinmaki@lapua.fi

1 Tasa-arvo ja yhdenvertaisuussuunnitelma 2025-2028

Tasa-arvolain mukaan oppilaitokset ovat velvollisia laatimaan toiminnan keittämiseen tähtäävän tasa-arvosuunnitelman eli toiminnallisen tasa-arvosuunnitelman. Toiminnallinen tasa-arvosuunnitelma on työkalu, joka tukee sukupuolten tasa-arvon edistämistä kaikessa oppilaitoksen toiminnassa.

Koulutuksen järjestäjä vastaa, että oppilaitokset laativat toiminnallisen tasaarvosuunnitelman, joka sisältää selvityksen oppilaitoksen tasa-arvotilanteesta, tarvittavat toimenpiteet tasa-arvon edistämiseksi ja arvion aikaisempaan tasaarvosuunnitelmaan sisältyneiden toimenpiteiden toteuttamisesta ja tuloksista.

Erityistä huomiota tulee kiinnittää, että tasa-arvon editämistyö on suunnitelmallista. Huomiota tulee kiinnittää muun muassa opetuksen järjestämiseen, oppimiseroihin ja opintosuoritusten arviointiin sekä seksuaalisen häirinnän ja sukupuoleen perustuvan häirinnän ehkäisemiseen ja poistamiseen.

Yhdenvertaisuuslain tarkoitus on turvata yhdenvertainen kohtelu ja estää syrjintä (ikä, alkuperä, kansalaisuus, kieli, uskonto, vakaumus, mielipide, politiikka, ay-toiminta, vammaisuus, seksuaalinen suuntautuminen, muu henkilöön liittyvä syy).

Yhdenvertaisuuslain mukaan koulutuksen järjestäjän on arvioitava yhdenvertaisuuden toteutumista toiminnassaan ja ryhdyttävä tarvittaviin toimenpiteisiin yhdenvertaisuuden toteutumisen edistämiseksi. Oppilaitoksella on oltava suunnitelma tarvittavista toimenpiteistä yhdenvertaisuuden edistämiseksi ja syrjinnän poistamiseksi.

Lapuan kaupungissa on laadittu oppilaitosten (perusopetus ja lukiokoulutus) yhteinen pohja tasa-arvo- ja yhdenvertaisuussuunnitelmalle. Edellinen suunnitelma on ollut voimassa vuodet 2022-2025. Oppilaitosten osalta on tarkoituksenmukaista päivittää suunnitelma ennen lukuvuoden alkua.

Liitteet

<!-- image -->

Tasa-arvoon ja yhdenvertaisuuteen liittyviä toimenpiteitä toteutetaan osana yhteisöllistä opiskeluhuoltoa. Tilannetta kartoitettaessa huomoidaan hyvinvointikyselystä saadut tulokset sekä varmistetaan oppilaiden riittävä osallisuus. Jotta toimenpiteitä suunnitellaan, toteutetaan ja arvioidaan säännöllisesti, kukin oppilaitos kirjaa omalta osaltaan tasa-arvoon ja yhdenvertaisuuteen liittyvät asiat vuosittain lukuvuosisuunnitelmaan ja niitä myös arvioidaan osana lukuvuosisuunnitelman arviointia.

Tasa-arvo ja yhdenvertaisuussuunnitelma 2025-2028 liitteenä.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta hyväksyy Lapuan perusopetuksen ja lukiokoulutuksen tasa-arvo- ja yhdenvertaisuussuunnitelman otettavaksi käyttöön 1.8.2025 alkaen.

## Päätös

Sivistyslautakunta kuuli opetuspäällikkö Carita Jussinmäkeä asiassa ja hyväksyi sivistys- ja hyvinvointijohtajan ehdotuksen.

<!-- image -->

## § 89

## Sivistyslautakunnan alaisten yksiköiden laskujen hyväksyjät 1.8.2025 alkaen

LAPDno-2024-855

Valmistelija / lisätiedot:

Carita Jussinmäki, Opetuspäällikkö, carita.jussinmaki@lapua.fi Katja Korkiamäki, Varhaiskasvatuspäällikkö, katja.korkiamaki@lapua.fi Tiina Lassila, Hallintosihteeri, tiina.lassila@lapua.fi

Sisäinen valvonta ja riskienhallinta osana toimintaprosesseja-ohjeen (33/00.01.01. /2018) kohdan Kirjanpito ja maksuliikenne b) Ostolaskujen käsittely ja maksuliikenne mukaan kaupunginhallituksen ja lautakuntien tulee vähintään kerran vuodessa määrätä ne henkilöt, joilla on oikeus hyväksyä tositteet. Tällöin tulee myös selvästi määritellä, minkä kustannuspaikan/tulosyksikön laskuja henkilö voi hyväksyä (ei voi hyväksyä omia kulujaan).

Sivistyslautakunnan toimivaltaan ja sen alaisuuteen kuuluvien toimintojen osalta laskujen hyväksyjät ovat alla olevan taulukon mukaiset. Laskun asiatarkastaja ja laskun hyväksyjä eivät voi olla sama henkilö. Esihenkilöt hyväksyvät alaistensa matkalaskut ja kasvatuksen, koulutuksen ja vapaa-ajan toimialan hallintosihteeri hyvinvointilautakunnan kokouspalkkiot.

| Hallinto ja lautakunnan alaiset yksiköt sekä investointiosan irtainomaisuus sivistyslautakunnan osalta                                                  | Kamunen Mika (omien alaistensa varahyväksyjä)      |
|---------------------------------------------------------------------------------------------------------------------------------------------------------|----------------------------------------------------|
| Varhaiskasvatus:                                                                                                                                        | Korkiamäki Katja (omien alaistensa varahyväksyjä)  |
| Kissankellon päiväkoti                                                                                                                                  | Latvala Jenni                                      |
| Alanurmon ja Jokilaakson päiväkodit                                                                                                                     | Peräsalo Anne                                      |
| Liuhtarin päiväkoti                                                                                                                                     | Niemistö Henna-Riikka                              |
| Ritavuoren päiväkoti                                                                                                                                    | Latvala Anu                                        |
| Ryhmis Kultahippu                                                                                                                                       | Niemistö Henna-Riikka                              |
| Ryhmikset: Vaahtera, Karpalo ja Tiistenjoki                                                                                                             | Pohjanoksa Henna                                   |
| Perhepäivähoito: alue-esimiehet oman alueensa osalta                                                                                                    | Latvala Anu, Niemistö Henna-Riikka                 |
| Keskuskoulun esiopetusryhmä                                                                                                                             | Latvala Jenni                                      |
| Ritavuoren ja Liuhtarin koulun esiopetusryhmä                                                                                                           | Latvala Jenni                                      |
| Perusopetus ja lukio:                                                                                                                                   | Jussinmäki Carita (omien alaistensa varahyväksyjä) |
| Alanurmon, Haapakosken, Hellanmaan, Kauhajärven, Keskuskoulun, Liuhtarin, Männikön, Poutun, Ritavuoren, Ruhan, Tiistenjoen alakoulut, yläkoulu ja lukio | koulun rehtori oman koulunsa osalta                |

Lapuan kaupunki Sivistyslautakunta

<!-- image -->

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta hyväksyy sivistyslautakunnan alaisten yksiköiden laskujen hyväksyjät ja varahyväksyjät 1.8.2025 alkaen esitetyn mukaisesti.

## Päätös

Sivistyslautakunta hyväksyi sivistys- ja hyvinvointijohtajan ehdotuksen.

<!-- image -->

## § 90

Talousarvion toteutuminen ajalta 1.1.-31.5.2025 / sivistyslautakunta (kuukausiraportti)

LAPDno-2025-30

Valmistelija / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi Tiina Lassila, Hallintosihteeri, tiina.lassila@lapua.fi

1 Ta 25 / sivistyslautakunta / käyttötalouden toteuma 1.1.-31.5.2025 2 Ta 25 / sivistyslautakunta / käyttötalouden toteuma toimialoittain 1.1.-31.5.2025 3 Ta 25 / sivistyslautakunta / investoinnit 1.1.-31.5.2025

Sivistyslautakunnan alaisten toimialojen talouden toteuma ajalta ajalta 1.1.-31.5.2025:

## KÄYTTÖTALOUS:

|                  | TP 2024     | Tot. 05/2024   | Tot-%TA   | 2025        | Tot. 05/2025   | Tot-%   |
|------------------|-------------|----------------|-----------|-------------|----------------|---------|
| Toimintatuotot   | 1.086.860   | 361.597        | 33,3      | 1.256.478   | 380.236        | 30,3    |
| Toimintakulut *) | -28.831.982 | -11.466.490    | 39,8      | -29.576.383 | -11.886.335    | 40,2    |
| Toimintakate     | -27.745.122 | -11.104.893    | 40,0      | -28.319.905 | -11.506.099    | 40,6    |

*) sisältää sisäiset vuokrat

## INVESTOINNIT:

Talousarvion 2025 investointien toteutuminen ajalta 1.1.-31.5.2025:

|                      |   TA 2025 |   TOT 05/2025 | Tot-%   |
|----------------------|-----------|---------------|---------|
| Alakoulut            |       -20 |       -345    | 1,7     |
| Yläkoulun irtaimisto |       -10 |         -6.67 | 66,7    |

Tarkemmat erittelyt liitteinä.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta merkitsee sivistyslautakunnan alaisten toimialojen talouden toteuman ajalta 1.1.-31.5.2025 tiedokseen.

## Päätös

Sivistyslautakunta hyväksyi sivistys- ja hyvinvointijohtajan ehdotuksen.

## Liitteet

<!-- image -->

## § 91

## Sivistyslautakunnan kokoukset syksyllä 2025

LAPDno-2024-876

Valmistelija / lisätiedot:

Tiina Lassila, Hallintosihteeri, tiina.lassila@lapua.fi

Mika Kamunen, Sivistys- ja hyvinvointijohtaja, mika.kamunen@lapua.fi

Lapuan kaupungin hallintosäännön 119 §:n mukaan toimielin pitää kokouksensa päättämänään aikana ja päättämässään paikassa. Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta päättää pitää kokoukset syksyllä 2025 seuraavasti:

19.8.

16.9.

27.10.

26.11.

11.12.

## Päätös

Sivistyslautakunta hyväksyi sivistys- ja hyvinvointijohtajan ehdotuksen.

<!-- image -->

<!-- image -->

## § 92

## Viranhaltijapäätökset / sivistyslautakunnan alaiset toimijat

Valmistelija / lisätiedot:

Tiina Lassila, Hallintosihteeri, tiina.lassila@lapua.fi

Lapuan kaupungin hallintosäännön 5 luvun 31 § 2 momentin mukaan lautakunnan alaisen toimielimen tai viranhaltijan on ilmoitettava lautakunnalle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista lautakunta on ilmoittanut, ettei se käytä otto-oikeuttaan.

Sivistyslautakunnan tiedoksi ilmoitetaan mahdollista lautakunnan otto-oikeuden käyttöä varten seuraavat sivistyslautakunnan alaisten viranhaltijoiden viranhaltijapäätökset:

## opetuspäällikkö:

- 5.6.2025 §159 Erityisopetuksen päätoiminen tuntiopettaja määräajaksi 1.8.202512.3.2026 / Tiistenjoen ja Liuhtarin koulut / Latva-Mäenpää Laura
- 5.6.2025 §158 Tuntiopettaja (englanti ja ruotsi) määräajaksi 1.8.2025-31.7.2026 / Yläkoulu / Maja Henrietta
- 5.6.2025 §157 Luokanopettajan viran (0010) täyttäminen määräajaksi 1.8.-31.12.2025 / Liuhtarin koulu / Perttula Henna
- 5.6.2025 §156 Luokanopettajan viran (0052) täyttäminen määräajaksi 1.8.-31.12.2025 / Haapakosken koulu / Hakola Ulriikka
- 4.6.2025 §155 Espanjan kielen sivutoiminen tuntiopettaja ajalle 4.8.-19.12.2025 / Lukio / Rintala Nata
- 28.5.2025 §138 Irtisanoutuminen erityisluokanopettajan virasta (0117) / Ylituomaala Marjaana
- 28.5.2025 §137 Erityisluokanopettaja määräajaksi 1.8.2025-31.7.2026 / Yläkoulu / Jaakonaho Jari
- 28.5.2025 §136 Erityisluokanopettajan viran (0104) täyttäminen määräajaksi 1.8.202531.7.2026 / Yläkoulu / Läntelä Jesse
- 28.5.2025 §135 Erityisopettajan viran (0113) täyttäminen määräajaksi 1.8.202531.7.2026 / Yläkoulu / Anne Viita
- 26.5.2025 §134 Koulunkäynninohjaajan toimen täyttäminen toistaiseksi 4.8.2025 alkaen / Ritavuoren koulu / Jakku Jaakko
- 26.5.2025 §133 Koulunkäynninohjaajan toimen täyttäminen toistaiseksi 4.8.2025 alkaen / Liuhtarin koulu / Ojala Kirsi

<!-- image -->

26.5.2025 §132 Koulunkäynninohjaajan toimen täyttäminen toistaiseksi 4.8.2025 alkaen / Liuhtarin koulu / Jaskari Ida 26.5.2025 §131 Koulunkäynninohjaajan toimen täyttäminen toistaiseksi 4.8.2025 alkaen / Keskuskoulu / Kangas Anna-Stina 26.5.2025 §130 Koulunkäynninohjaajan toimen täyttäminen toistaiseksi 4.8.2025 alkaen / Liuhtarin koulu / Ilkka Tommi 26.5.2025 §129 Matemaattisten aineiden (ma,fy,ke) lehtorin viran (0252) täyttäminen määräajaksi / Yläkoulu / Backlund Mika 26.5.2025 §128 Erityisopettajan viran (0118) täyttäminen määräajaksi 1.8.202531.7.2026 / Yläkoulu / Lindholm Saija 26.5.2025 §127 Resurssiopettajan määräaikainen tehtävä 1.8.2025-31.7.2026 / Yläkoulu / Kekkonen Paula 26.5.2025 §126 Resurssiopettajan määräaikainen tehtävä 1.8.2025-31.7.2026 / Yläkoulu / Aarrekorpi Riina 26.5.2025 §125 Kielellisen tuen opettaja määräajaksi 1.8.2025-31.7.2026 / Yläkoulu /

Ojanperä Päivi

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta päättää mahdollisesta otto-oikeuden käyttämisestä edellä mainittujen viranhaltijapäätösten osalta.

## Päätös

Sivistyslautakunta päätti olla käyttämättä otto-oikeuttaan ja merkitsi tehdyt päätökset tiedokseen.

<!-- image -->

## § 93 Ilmoitusasiat

Sivistyslautakunnan tiedoksi ilmoitetaan:

- 1) Sivistyslautakunnassa 25.3.2025 § 50 esiteltyyn hankehakemukseen koulun kerhotoiminnan tukemiseen ja kehittämiseen 2025 ajalle 20.5.2025-31.12.2026 on tullut päätös. Opetushallitus on myöntänyt hankeelle erityisavustusta 5.600 euroa (haettu summa oli 7.000 €). Hankkeen omarahoitusosuus on 30 %.
- 2) Sivistyslautakunnassa 20.5.2025 §77 esiteltyyn Lukuiloa Lapuallehankehakemukseen on tullut päätös 30.5.2025. Aluehallintovirasto ei myöntänyt hankeelle avustusta.
- 3) Sivutoimi-ilmoitus  Tuori Niina , toiminimi. Toiminta ei haittaa työtä Lapuan kaupungilla. Ilmoitus lähetetään henkilöstöpäällikölle.

## Ehdotus

Esittelijä: Mika Kamunen, Sivistys- ja hyvinvointijohtaja

Sivistyslautakunta merkitsee ilmoitusasiat tiedokseen.

## Päätös

Sivistyslautakunta merkitsi ilmoitusasiat tiedokseen.

<!-- image -->

<!-- image -->

| Lapuan kaupunki Sivistyslautakunta   | Pöytäkirja 18.06.2025   | 7/2025   | 26 ( 29)   |
|--------------------------------------|-------------------------|----------|------------|

## § 94 Muut asiat

Ei muita asioita.

<!-- image -->

| Lapuan kaupunki Sivistyslautakunta   | Pöytäkirja 18.06.2025   | 7/2025   | 27 ( 29)   |
|--------------------------------------|-------------------------|----------|------------|

## § 95 Seuraava kokous

Sivistyslautakunnan seuraava kokous pidetään 19.8.2025.

<!-- image -->

## § 96

## Viranhaltijapäätökset / sivistys- ja hyvinvointijohtaja

Valmistelija / lisätiedot:

Mika Kamunen, Sivistys- ja hyvinvointijohtaja, mika.kamunen@lapua.fi

Lapuan kaupungin hallintosäännön 5 luvun 31 § 2 momentin mukaan lautakunnan alaisen toimielimen tai viranhaltijan on ilmoitettava lautakunnalle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista lautakunta on ilmoittanut, ettei se käytä otto-oikeuttaan.

Sivistyslautakunnan tiedoksi ilmoitetaan mahdollista lautakunnan otto-oikeuden käyttöä varten seuraava sivistys- ja hyvinvointijohtajan viranhaltijapäätös:

18.6.2025 §10 Lapuan kaupungin koulukuljetuksen (1 kpl) hoitaminen 1.8.202531.7.2026

## Ehdotus

Sivistyslautakunnan puheenjohtaja esittää ettei sivistyslautakunta käytä otto-oikeutta edellä mainitun viranhaltijapäätöksen osalta.

## Päätös

Sivistyslautakunta päätti olla käyttämättä otto-oikeuttaan ja merkitsi tehdyn päätöksen tiedokseen.

<!-- image -->

<!-- image -->

## Lapuan kaupunki

Sivistyslautakunta

## Muutoksenhakukielto

§80, §81, §82, §83, §84, §85, §86, §87, §88, §89, §90, §91, §92, §93, §94, §95, §96

## Muutoksenhakukielto

Kuntalain 136 §:n mukaan tästä päätöksestä ei saa tehdä oikaisuvaatimusta eikä kunnallisvalitusta, koska päätös koskee vain valmistelua tai täytäntöönpanoa.

7/2025