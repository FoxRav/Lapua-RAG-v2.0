<!-- image -->

| Aika             | 17.09.2025, klo 16:00 - 19:00                                                            |
|------------------|------------------------------------------------------------------------------------------|
| Paikka           | Kaupungintalo, kaupunginhallituksen kokoushuone                                          |
| Käsitellyt asiat | Käsitellyt asiat                                                                         |
| § 39             | Kokouksen laillisuus ja päätösvaltaisuus                                                 |
| § 40             | Pöytäkirjan tarkastaminen                                                                |
| § 41             | Tarkastuslautakunnan vaalin toteaminen                                                   |
| § 42             | Kokouskutsun ja esityslistan lähettäminen                                                |
| § 43             | Esittely lautakunnan kokouksessa                                                         |
| § 44             | Esteellisyydet                                                                           |
| § 45             | Tarkastuslautakunnan palkkiot                                                            |
| § 46             | Yhteistyö tilintarkastajan kanssa                                                        |
| § 47             | Tarkastuslautakunnan koulutus- ja perehdytyssuunnitelma                                  |
| § 48             | Sidonnaisuusilmoitukset                                                                  |
| § 49             | Tarkastuslautakunnan arviointisuunnitelma ja arvioinnin työohjelma                       |
| § 50             | Lautakunnan tietojensaantioikeus ja jäsenille säännönmukaisesti toimitettavat asiakirjat |
| § 51             | Muut asiat                                                                               |

<!-- image -->

Lapuan kaupunki

Tarkastuslautakunta

Saapuvilla olleet jäsenet

Mikko Martikkala, puheenjohtaja Arttu Nikkari, 1. varapuheenjohtaja Paula Alarinta Hanna Lindberg

Ville Maunumaa

Muut saapuvilla olleet Essi Koivisto, sihteeri Jukka Tauriainen, saapui 16:11, poistui 18:07

Allekirjoitukset

Mikko Martikkala Puheenjohtaja Essi Koivisto Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 22.09.2025 klo 17:02. Allekirjoituksen oikeellisuuden voi todentaa kirjaamosta.

Pöytäkirjan tarkastus Pöytäkirja on tarkastettu ja hyväksytty

25.09.2025

Paula Alarinta

Pöytäkirjan nähtävänäolo Lapuan kaupungin verkkosivuilla 25.9.2025

Pöytäkirja

17.09.2025

25.09.2025

Ville Maunumaa

7/2025

2 (

16)

<!-- image -->

## § 39

## Kokouksen laillisuus ja päätösvaltaisuus

Tarkastuslautakunnan kokousmenettelyssä noudatetaan hallintosäännön määräyksiä. Kutsun antaa puheenjohtaja ja siinä on ilmoitettava kokouksen aika ja paikka sekä käsiteltävät asiat. Tarkastuslautakunnan kokous on päätösvaltainen, kun enemmän kuin puolet jäsenistä on saapuvilla. Asiasta päätetään puheenjohtajan selostuksen pohjalta.

Hallintosäännön mukaan lautakunnan kokouksissa tilintarkastajalla on läsnäolo- ja puheoikeus.

Kaupunginhallitus ei voi määrätä edustajaansa lautakunnan kokouksiin.

## Ehdotus

## Puheenjohtajan ehdotus:

Tarkastuslautakunnan kokous todetaan lailliseksi ja päätösvaltaiseksi.

## Päätös

Todettiin kokous lailliseksi ja päätösvaltaiseksi.

<!-- image -->

<!-- image -->

## § 40 Pöytäkirjan tarkastaminen

Hallintosäännön 140 § mukaan pöytäkirjan kirjoittaa puheenjohtajan johdolla pöytäkirjanpitäjä. Pöytäkirjan allekirjoittaa puheenjohtaja ja varmentaa pöytäkirjanpitäjä.

Pöytäkirja tarkastetaan lautakunnan päättämällä tavalla.

## Ehdotus

## Puheenjohtajan ehdotus:

Tarkastuslautakunta päättää, että pöytäkirjan tarkastaminen tapahtuu sähköisellä allekirjoituksella.

Tarkastuslautakunta päättää, että pöytäkirjan tarkastajaksi valitaan kaksi tarkastuslautakunnan jäsentä.

## Päätös

Ehdotuksen mukaisesti. Pöytäkirjan tarkastajaksi valittiin tarkastuslautakunnan jäsenet Ville Maunumaa ja Paula Alarinta.

<!-- image -->

<!-- image -->

## § 41

## Tarkastuslautakunnan vaalin toteaminen

LAPDno-2025-808

Kuntalain 121 §:n 1. momentin mukaan valtuusto asettaa tarkastuslautakunnan hallinnon ja talouden tarkastuksen sekä arvioinnin järjestämistä varten. Lautakunnan puheenjohtajan ja varapuheenjohtajan tulee olla valtuutettuja. Hallintosäännön 2 luvun 10 §:n mukaan lautakunnassa on puheenjohtaja ja varapuheenjohtaja sekä 3 muuta jäsentä. Jokaisella jäsenellä on henkilökohtainen varajäsen.

Valtuusto on kokouksessaan 2.6.2025 valinnut tarkastuslautakuntaan seuraavat jäsenet ja varajäsenet:

| Varsinainen jäsen    | Henkilökohtainen varajäsen   |
|----------------------|------------------------------|
| pj. Mikko Martikkala | Ari Tuurinmäki               |
| vpj. Arttu Nikkari   | Esa Pennala                  |
| Paula Alarinta       | Vappu Kangas                 |
| Ville Maunumaa       | Jari Lipasti                 |
| Hanna Lindberg       | Hanne Ronkainen              |

## Ehdotus

## Puheenjohtaja:

Tarkastuslautakunta toteaa valtuuston päätöksen.

## Päätös

Päätettiin ehdotuksen mukaisesti.

<!-- image -->

<!-- image -->

## § 42

## Kokouskutsun ja esityslistan lähettäminen

LAPDno-2025-809

Hallintosäännön 16. luvun 119 §:n mukaan toimielin pitää kouksensa päättämänään aikana ja paikassa.

Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

Puheenjohtaja voi peruuttaa kokouksen.

Hallintosäännön 16. luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja. Kokouskutsussa on ilmoitettava kokouksen aika ja paikka sekä siinä käsiteltävät asiat (asialista).

Esityslista, joka sisältää selostuksen käsiteltävistä asioista, lähetetään kokouskutsun yhteydessä, jolleivat erityiset syyt ole esteenä.

Kokouskutsu lähetetään jäsenille ja muille, joilla on läsnäolo-oikeus tai -velvollisuus, toimielimen päättämällä tavalla.

Hallintosäännön 16. luvun 122 §:ssä säädetään esityslistan julkaisemisesta yleisessä tietoverkossa. Sen mukaan esityslistat julkaistaan kaupungin verkkosivuilla. Ennen julkaisemista esityslistalta poistetaan henkilötiedot, joihin ei liity tiedottamisintressiä sekä salassa pidettävät tiedot.

Hallintosäännössä on myös säännökset koskien sähköistä päätöksentekomenettelyä (hallintosäännön 16. luvun 116 -118 §, 121 §).

## Ehdotus

## Puheenjohtajan ehdotus:

Lautakunta päättää kokouskutsun ja esityslistan lähettämistavasta sekä kokousten ajankohdat.

## Päätös

Lautakunta päätti, että kokouskutsu ja esityslista lähetetään sähköpostilla jäsenille puheenjohtajan päätöksestä. Tarkastuslautakunnan kokousten ajankohdista päätetään tarkemmin, kun arviointisuunnitelma on tarkentunut.

<!-- image -->

<!-- image -->

## § 43

## Esittely lautakunnan kokouksessa

LAPDno-2025-811

Hallintosäännön mukaan esittelijästä päättää lautakunta. Hallintosäännön mukaan asiat päätetään viranhaltijan esittelystä. Kun lautakunnalla ei ole alaisuudessaan viranhaltijoita, päätöksenteko tarkastuslautakunnan kokouksessa tapahtuu puheenjohtajan selostuksen pohjalta ilman varsinaista viranhaltijaesittely.

## Ehdotus

## Puheenjohtajan ehdotus:

Tarkastuslautakunta päättää, että päätöksenteko tarkastuslautakunnassa tapahtuu puheenjohtajan selostuksen pohjalta.

## Päätös

Päätettiin ehdotuksen mukaisesti.

Tämän 43 §:n jälkeen siirryttiin 51 §:ään muut asiat

<!-- image -->

<!-- image -->

## § 44

## Esteellisyydet

LAPDno-2025-812

Tarkastuslautakunnan jäsenten ja tilintarkastajan esteellisyydestä on voimassa, mitä hallintolain 27 ja 28 pykälissä säädetään.

Esteellisyydellä tarkoitetaan henkilön sellaista suhdetta asiaan tai asianosaisiin, että se vaarantaa hänen puolueettomuutensa yksittäisen asian käsittelyssä.

Yleisimmin esteellisyyden aiheuttaa lähisukulaisuus tai asianosaisuus.

Tarkastuslautakunnan jäsenen on perustelua ilmoittaa tiedossaan olevat ns. pysyvät esteellisyydet tässä vaiheessa. Mahdollisista asiakohtaisista esteellisyyksistä lautakunnan jäsenen tulee ilmoittaa välittömästi sellaisen ilmetessä.

## Ehdotus

## Puheenjohtajan ehdotus:

Lautakunnan jäsenet ilmoittavat esteellisyytensä ja ne merkitään pöytäkirjaan. Esteellisyyksissä tapahtuvista muutoksista lautakunnan jäsenet ilmoittavat välittömästi.

## Päätös

Todettiin seuraavat esteellisyydet:

Arttu Nikkari - sivistyslautakunta

Mikko Martikkala Invest Lapua hallituksen jäsen

Hanna Lindberg teknisen lautakunnan varajäsen - käräjäoikeuden lautamies

<!-- image -->

<!-- image -->

## § 45

## Tarkastuslautakunnan palkkiot

LAPDno-2025-813

Valtuusto on päättänyt 24.3.2025 § 28 luottamushenkilöille maksettavista palkkioista 1.6.2025 alkaen. Palkkiosääntö löytyy kaupungin sivuilta säännöt, ohjeet ja julkaisutosiosta. Tarkastuslautakunnan kokouspalkkio on 99 euroa kokouksesta, josta laaditaan pöytäkirja. Tarkastuslautakunnan puheenjohtajan vuosipalkkio on 770 € /vuosi ja jäsenten vuosipalkkio 495 €/vuosi.

Palkkiosäännössä on selvitetty luottamushenkilöiden ansionmenetysten korvausperiaatteet.

## Ehdotus

## Puheenjohtajan ehdotus:

Todetaan palkkiosäännön mukaiset palkkiot.

## Päätös

Palkkiosäännön mukaiset palkkiot merkittiin tiedoksi.

<!-- image -->

<!-- image -->

## § 46

## Yhteistyö tilintarkastajan kanssa

LAPDno-2025-803

Tarkastuslautakunnan puheenjohdolla käydään läpi tilintarkastajan kanssa tehtävää yhteistyötä ja päätetään, miten tarkastuslautakunnan sihteerin palvelut toteutetaan.

## Ehdotus

Tarkastuslautakunta tekee päätöksen tilintarkastajan kanssa tehtävästä yhteistyöstä ja sopii työnjaosta tarkastuslautakunnan sihteerin tehtävien osalta.

## Päätös

Päätettiin työnjaosta, tarkastuslautakunnan sihteeri vastaa esityslistojen valmistelusta ja kuultavien kutsumisesta kokouksiin yhteistyössä puheenjohtajan kanssa.

<!-- image -->

<!-- image -->

## § 47

## Tarkastuslautakunnan koulutus- ja perehdytyssuunnitelma

LAPDno-2025-804

Tarkastuslautakunta käy läpi koulutus - ja perehdytyssuunnitelmaa tulevalle kaudelle.

## Ehdotus

Tarkastuslautakunta päättää koulutus- ja perehdytyssuunnitelman toteuttamisesta.

## Päätös

Päätettiin, että puheenjohtaja selvittää lisää koulutusmahdollisuuksia ja sopii ajankohdasta kaupunginjohtajan kanssa.

<!-- image -->

<!-- image -->

## § 48

## Sidonnaisuusilmoitukset

LAPDno-2025-805

Kuntalain 84 § mukaan kunnan luottamushenkilön ja viranhaltijan on tehtävä sidonnaisuusilmoitus johtotehtävistään sekä luottamustehtävistään elinkeinotoimintaa harjoittavissa yrityksissä sekä muissa yhteisöissä, merkittävästä varallisuudesta sekä muistakin sidonnaisuuksista, joilla voi olla merkitystä luottamusja virkatehtävien hoitamisessa.

Velvollisuus ilmoittaa sidonnaisuuksista koskee kunnanhallituksen ja maankäyttö- ja rakennuslaissa (132/1999) tarkoitettuja tehtäviä hoitavan toimielimen jäseniä, valtuuston ja lautakunnan puheenjohtajaa ja varapuheenjohtajaa, kunnanjohtajaa, pormestaria ja apulaispormestaria sekä kunnanhallituksen ja lautakunnan esittelijää. Ilmoitus on tehtävä kahden kuukauden kuluessa siitä, kun henkilö on tehtäväänsä valittu. Henkilön on myös ilmoitettava viivytyksettä sidonnaisuuksissa tapahtuneet muutokset.

Sidonnaisuusilmoitus tehdään tarkastuslautakunnalle, joka valvoo ilmoitusvelvollisuuden noudattamista ja saattaa ilmoitukset valtuuston tiedoksi. Ilmoitusvelvollisuuden piirin kuuluvan luottamustoimen tai tehtävän päättyessä henkilöä koskevat tiedot on poistettava rekisteristä ja tietoverkosta.

## Ehdotus

Puheenjohtaja ehdottaa, että tarkastuslautakunta hyväksyy saadut sidonnaisuusilmoitukset, saattaa ne valtuuston tiedoksi ja päättää julkaista ilmoitukset.

## Päätös

Päätettiin ehdotuksen mukaisesti hyväksyä ja julkaista saapuneet sidonnaisuusilmoitukset. Todettiin, että osa sidonnaisuusilmoituksista vielä puuttuu, jonka vuoksi sidonnaisuusilmoitukset tullaan viemään myöhemmin tiedoksi valtuustolle.

<!-- image -->

<!-- image -->

## § 49

## Tarkastuslautakunnan arviointisuunnitelma ja arvioinnin työohjelma

LAPDno-2025-806

Kuntalain 121 §:n mukaan tarkastuslautakunta laatii arviointisuunnitelman ja antaa valtuustolle kultakin vuodelta arviointikertomuksen, jossa esitetään arvioinnin tulokset. Arviointisuunnitelman voi laatia lautakunnan toimikaudeksi ja siinä esitetään ne toimialueet, joihin kunakin vuonna perehdytään syvällisemmin Suunnitelma täsmennetään vuosittaiseksi työohjelmaksi, jossa määritellään kokouspäivät, haastateltavat ja tutustumiskohteet.

## Ehdotus

Tarkastuslautakunta laatii arviointisuunnitelman ja päättää lautakunnan työohjelmasta.

## Päätös

Tarkastuslautakunta aloitti laatimaan arviointisuunnitelmaansa, suunnitelman ja työohjelman laatimista jatketaan seuraavassa kokouksessa.

<!-- image -->

<!-- image -->

## § 50

Lautakunnan tietojensaantioikeus ja jäsenille säännönmukaisesti toimitettavat asiakirjat

LAPDno-2025-807

Kuntalain (410/2015)  124 §:n mukaan tarkastuslautakunnalla on salassapitoa koskevien säännösten estämättä oikeus saada kunnan viranomaisilta tiedot ja nähtäväkseen asiakirjat, joita se pitää tarpeellisena arviointitehtävän hoitamiseksi. Käytännössä salassa pidettävien asiakirjojen pyytämien edellyttää lautakunnan päätöstä.

Tarkastuslautakunnan arviointitehtävän kannalta on perusteltua, että heille toimitetaan säännönmukaisesti tehtävän kannalta keskeisiä asiakirjoja. Pöytäkirjat ovat julkisten asioiden osalta luettavissa kaupungin kotisivuilta.

## Ehdotus

Puheenjohtajan ehdottaa, että tarkastuslautakunta päättää, että sille toimitetaan säännönmukaisesti mm. seuraavat asiakirjat:

-          talousarvio- ja suunnitelma
-          osavuosikatsaukset tai muut kaupungin kokonaiskehitystä kuvaavat raportit
-          hallintosääntö ja sen muutokset

Lisäksi puheenjohtaja ehdottaa, että tarkastuslautakunta päättää, mitä lautakuntia kukin jäsen seuraa ja mitä pöytäkirjoja jäsenille toimitetaan.

## Päätös

Tarkastuslautakunta päätti seuraavasti:

-  Paula Alarinta seuraa hyvinvointilautakuntaa
- Hanna Lindberg ja Ville Maunumaa seuraavat sivistyslautakuntaa
- Arttu Nikkari seuraa teknistä lautakuntaa
- Mikko Martikkala seuraa ympäristölautakuntaa

Toimielinten tulee toimittaa pöytäkirjat näille tarkastuslautakunnan jäsenille.

<!-- image -->

<!-- image -->

## § 51

## Muut asiat

## Ehdotus

Käsitellään tarkastuslautakunnan jäsenten esille tuomat asiat. Tarkastuslautakunta on kutsunut edellisen kauden tarkastuslautakunnan jäsenen Jukka Tauriaisen kertomaan tarkastuslautakunnan aiemmista työskentelytavoista.

## Päätös

Jukka Tauriainen esitteli tarkastuslautakunnan työskentelytapoja. Jukka Tauriainen oli läsnä kokouksessa tämän pykälän käsittelyn ajan klo 16:11-18:07.

Päätettiin, että seuraava kokous pidetään keskiviikkona 29.10.2025 klo 15:00.

Todettiin, ettei muita asioita ollut. Tämän pykälän jälkeen siirryttiin takaisin § 44:ään.

<!-- image -->

Lapuan kaupunki Tarkastuslautakunta

<!-- image -->

## Muutoksenhakukielto

§39, §40, §41, §42, §43, §44, §45, §46, §47, §48, §49, §50, §51

## Muutoksenhakukielto

Edellä mainituista päätöksistä ei saa tehdä kuntalain 136 §:n mukaan oikaisuvaatimusta eikä kunnallisvalitusta, koska päätös koskee vain valmistelua tai täytäntöönpanoa.