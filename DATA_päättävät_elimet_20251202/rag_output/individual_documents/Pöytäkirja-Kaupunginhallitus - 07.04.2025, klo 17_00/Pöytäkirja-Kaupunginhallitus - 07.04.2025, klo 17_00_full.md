<!-- image -->

Lapuan kaupunki

Kaupunginhallitus

Pöytäkirja

07.04.2025

Aika 07.04.2025, klo 17:00 - 18:16 Paikka Kaupungintalo, kaupunginhallituksen kokoushuone

## Käsitellyt asiat

## § 121 Kokouksen laillisuus ja päätösvaltaisuus § 122 Pöytäkirjan tarkastus § 123 Esityslistan hyväksyminen § 124 Keskusvaalilautakunnan väliaikaisten varajäsenten valinta § 125 Lapuan sote- ja pela-kiinteistöjen tilannekatsaus § 126 Kaupungin henkilöstön kesälomien keskittäminen vuonna 2025 / ajalle 30.6.2025 - 3.8.2025 § 127 Työterveyshuollon toimintasuunnitelma 2025 § 128 Invest Lapua Oy:n yhtiökokous 23.4.2025 § 129 Kuntien Tiera Oy:n varsinainen yhtiökokous 29.4.2025 § 130 Lakeuden Etappi Oy:n yhtiökokous 21.5.2025 § 131 Hallinnon toimialan viranhaltijoiden päätökset § 132 Lautakuntien ja toimikuntien esityslistat/pöytäkirjat § 133 Kuntayhtymien ja hyvinvointialueen pöytäkirjat/esityslistat § 134 Ilmoitusasiat § 135 Muut asiat

6/2025

1 (

27)

<!-- image -->

Kaupunginhallitus

Saapuvilla olleet jäsenet Kai Pöntinen, puheenjohtaja Pekka Kivisaari, 1. varapuheenjohtaja Riitta Kangasluoma, 2. varapuheenjohtaja Ritva-Leena Heikkinen Pekka Hella Jenni Huttunen Sari Oja-Lipasti Esa Rintala Marcus Toppari Hanne Ronkainen, varajäsen Susanna Suokko, varajäsen

## Muut saapuvilla olleet

Anneli Jäätteenmäki, saapui 17:12 Jussi Vaahtoniemi Kari Laine, poistui 17:50 Satu Kankare, Kaupunginjohtaja, esittelijä

Minna Kangasluoma, Hallintopäällikkö, sihteeri

Hanna-Maria Kortesoja Helena Lahtinen

Allekirjoitukset

Kai Pöntinen Puheenjohtaja Minna Kangasluoma Sihteeri

Asiakirja on sähköisesti allekirjoitettu asianhallintajärjestelmässä. Lapuan kaupunki 09.04.2025 klo 17:22. Allekirjoituksen oikeellisuuden voi todentaa kirjaamosta.

Pöytäkirjan tarkastus Pöytäkirja on tarkastettu ja hyväksytty

10.04.2025 10.04.2025

Ritva-Leena Heikkinen Esa Rintala

10.04.2025

Poissa

07.04.2025

<!-- image -->

| Lapuan kaupunki Kaupunginhallitus   | Pöytäkirja 07.04.2025   | 6/2025   | 3 ( 27)   |
|-------------------------------------|-------------------------|----------|-----------|

Pekka Kivisaari Puheenjohtaja § 125

Pöytäkirjan nähtävänäolo Lapuan kaupungin verkkosivuilla 11.4.2025

<!-- image -->

## § 121

## Kokouksen laillisuus ja päätösvaltaisuus

Lapuan kaupungin hallintosäännön 16 luvun 119 §:n mukaan toimielin pitää kokouksensa päättämänään aikana ja päättämässään paikassa.

Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

Puheenjohtaja voi peruuttaa kokouksen.

Hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kokouskutsussa on ilmoitettava kokouksen aika ja paikka sekä siinä käsiteltävät asiat (asialista). Kokouskutsussa on mainittava, mitä toimielimen päätöksentekotapaa noudatetaan kunkin asian kohdalla. Jos asia käsitellään sähköisessä päätöksentekomenettelyssä, tulee kutsussa ilmaista, mihin mennessä asia on käsiteltävä sähköisesti.

Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä.

Kokouskutsu lähetetään jäsenille ja muille, joilla on läsnäolo-oikeus tai -velvollisuus, toimielimen päättämällä tavalla.

Kaupunginhallitus on 2.12.2024 § 359 päättänyt kevään 2025 kokousajankohdista. Kokous pidetään myös, milloin puheenjohtaja katsoo kokouksen tarpeelliseksi tai enemmistö toimielimen jäsenistä tekee puheenjohtajalle esityksen sen pitämisestä ilmoittamansa asian käsittelyä varten. Tällöin puheenjohtaja määrää kokousajan.

Kuntalain 103 §:n 2 momentin mukaan kaupunginhallitus on päätösvaltainen, kun enemmän kuin puolet sen jäsenistä on läsnä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Puheenjohtaja toteaa kokouksen laillisesti kokoonkutsutuksi ja päätösvaltaiseksi.

## Päätös

Puheenjohtaja totesi kokouksen laillisesti kokoonkutsutuksi ja päätösvaltaiseksi.

<!-- image -->

<!-- image -->

## § 122

## Pöytäkirjan tarkastus

Lapuan kaupungin hallintosäännön 16 luvun 140 §:n 3 momentin mukaan pöytäkirja tarkastetaan toimielimen päättämällä tavalla.

Kaupunginhallitus on kokouksessaan 2.12.2024 § 359 päättänyt, että kaupunginhallituksen pöytäkirja tarkastetaan viimeistään kokousta seuraavana toisena työpäivänä. Jos kokousta seuraava toinen työpäivä on pyhäpäivä, voi tarkastus siirtyä seuraavaan työpäivään. Pöytäkirjan tarkastaminen tapahtuu sähköisellä allekirjoituksella.

Kaupunginhallitus voi päättää pöytäkirjan tarkastamisesta kiireellisissä asioissa tarvittaessa myös erikseen.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Pöytäkirjan tarkastajiksi valitaan Helena Lahtinen ja Ritva-Leena Heikkinen sekä varatarkastajiksi Sari Oja-Lipasti ja Esa Rintala.

## Päätös

Pöytäkirjan tarkastajiksi valittiin Ritva-Leena Heikkinen ja Esa Rintala.

<!-- image -->

<!-- image -->

## § 123 Esityslistan hyväksyminen

Lapuan kaupungin hallintosäännön 16 luvun 120 §:n mukaan kokouskutsun antaa puheenjohtaja tai hänen estyneenä ollessaan varapuheenjohtaja.

Kokouskutsussa on ilmoitettava kokouksen aika ja paikka sekä siinä käsiteltävät asiat.

Esityslista, joka sisältää selostuksen käsiteltävistä asioista ja ehdotukset toimielimen päätöksiksi, lähetetään kokouskutsun yhteydessä, jolleivät erityiset syyt ole esteenä.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus hyväksyy esityslistan.

## Päätös

Kaupunginhallitus hyväksyi esityslistan.

<!-- image -->

<!-- image -->

## § 124

## Keskusvaalilautakunnan väliaikaisten varajäsenten valinta

LAPDno-2025-269

Valmistelija / lisätiedot:

Minna Kangasluoma, Hallintopäällikkö, minna.kangasluoma@lapua.fi

Vaalilain 13 §:n mukaan valtuuston on asetettava kuntaan toimikaudekseen kunnan keskusvaalilautakunta. Kunnan keskusvaalilautakuntaan kuuluu puheenjohtaja, varapuheenjohtaja ja kolme muuta jäsentä sekä tarpeellinen määrä varajäseniä, joita on kuitenkin oltava vähintään viisi. Varajäsenet on asetettava siihen järjestykseen, jossa he tulevat jäsenten sijaan.

Vaalilain 13 § :n mukaan jäsen tai varajäsen, joka keskusvaalilautakunnalle toimitetun ehdokashakemuksen mukaan on asetettu puolueen tai valitsijayhdistyksen ehdokkaaksi, ei voi osallistua keskusvaalilautakunnan työskentelyyn kyseisissä vaaleissa.

Keskusvaalilautakunnan tietoon on tullut yhden keskusvaalilautakunnan jäsenen ja kolmen varajäsenen esteellisyydet osallistua keskusvaalilautakunnan työskentelyyn kunta- ja aluevaaleissa. Yhteen varajäseneen ei saada yhteyttä. Esteellisyyksien perusteena on kaksi varajäsenen ehdokkuutta alue- ja kuntavaaleissa ja yhden varsinaisen jäsenen sekä yhden varajäsenen esteellisyys hallintolain 27-30 §:n perusteella. Vaalilain 14 §:n mukaan, jos varajäsen on kuollut taikka estynyt tai esteellinen, saa kunnanhallitus tarvittaessa määrätä väliaikaisen varajäsenen.

Vaalilain 13 §:n mukaan varajäsenten tulee mahdollisuuksien mukaan edustaa kunnassa edellisissä kuntavaaleissa ehdokkaita asettaneita äänestäjäryhmiä. Tasaarvolain 4 a §:n mukaan kunnallisissa toimielimissä lukuun ottamatta kunnanvaltuustoja tulee olla sekä naisia että miehiä kumpiakin vähintään 40 prosenttia, jollei erityisistä syistä muuta johdu.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus valitsee nykyisten varajäsenten lisäksi väliaikaiset varajäsenet esteellisten tilalle vuoden 2025 alue- ja kuntavaalien toimittamisen ajaksi. Valittavat väliaikaiset varajäsenet tulevat kutsumisjärjestyksessä varsinaisten varajäsenten jatkeeksi.

## Päätös

Kaupunginjohtaja ja hallintopäällikkö alustivat asiaa.

<!-- image -->

<!-- image -->

Lapuan kaupunki Pöytäkirja 6/2025 8 ( 27) Kaupunginhallitus 07.04.2025

Kaupunginhallitus nimesi keskusvaalilautakunnan alue- ja kuntavaalien 2025 toimittamisen ajaksi väliaikaisiksi varajäseniksi  1.Teppo Muilun, 2. Emma Keron ja 3. Antti-Jussi Kivistön nykyisten varajäsenten lisäksi.  Kaupunginhallitus hyväksyi kaupunginjohtajan ehdotuksen keskustelun jälkeen.

<!-- image -->

## Kaupunginhallitus, § 177,03.06.2024 Kaupunginvaltuusto, § 49,10.06.2024 Kaupunginhallitus, § 125, 07.04.2025

§ 125

Lapuan sote- ja pela-kiinteistöjen tilannekatsaus

LAPDno-2024-440

## Kaupunginhallitus, 03.06.2024, § 177

Valmistelijat / lisätiedot:

Satu Kankare, Kaupunginjohtaja, satu.kankare@lapua.fi

1 Aiesopimus Lapuan sotepe kiinteistöjen vuokrasopimusten yhtiöittämisen valmistelusta.doc

Kuntalain 126 §:n mukaan kunnan hoitaessa 7 §:ssä tarkoitettua tehtävää kilpailutilanteessa markkinoilla sen on annettava tehtävä osakeyhtiön, osuuskunnan, yhdistyksen tai säätiön hoidettavaksi (yhtiöittämisvelvollisuus). Kuntalain 127 §:ssä todetaan, että yhtiöittämisvelvollisuuden estämättä kunta voi hoitaa omana toimintanaan 126 §:ssä tarkoitettua tehtävää tietyin perustein.

Sotepe-voimaanpanolain vuokrasopimuksia koskevan 22 §:n perusteluissa todetaan, että 'Siirtymäkauden ajaksi hyvinvointialueen ja kunnan välillä solmittava vuokrasopimus perustuisi lain säännökseen, jolla kunta velvoitettaisiin vuokraamaan omistamansa toimitilat hyvinvointialueelle. Siirtymäkauden aikana kunta ei siis toimisi kuntalain 15 luvun tarkoittamalla tavalla markkinoilla. Siirtymäkauden jälkeen tilanne kuitenkin muuttuisi. Siirtymäkauden jälkeen kunnalla olisi mahdollisuus vuokrata omistamiaan tiloja edelleen esimerkiksi hyvinvointialueelle. Tässä tilanteessa kunnan todennäköisesti katsottaisiin toimivan kilpailutilanteessa markkinoille. Tällöin toiminta olisi kuntalain 126 §:n mukaan pääsääntöisesti yhtiöitettävä.' Siirtymäaika päättyy vuoden 2025 lopussa, jonka jälkeen toiminta olisi yhtiöitettävä. Hyvinvointialueiden tulee ilmoittaa vuoden 2024 aikana, aikovatko he ottaa käyttöönsä lain mahdollistaman optiovuoden (2026).

Sotepe-kiinteistöt voidaan yhtiöittää joko perustettavaan yhtiöön tai olemassa olevaan yhtiöön. Yhtiöittämisen pitää tapahtua viimeistään vuoden 2025 loppuun mennessä. Yhtiöön kannattaa kuitenkin siirtää vain ne kiinteistöt, jotka hyvinvointialue vuokraa jatkossakin. Ennen yhtiöittämistä tulee selvittää se, millaista vuokratasoa kohteesta tulee saada, jotta sillä pystytään huolehtimaan korjausvelasta, lainoista, koroista ja kiinteistöön liittyvistä muista kuluista. Kiinteistöjä hyvinvointialueelle vuokraavan yhtiön tulee mallintaa yhtiön kassavirrat, poistopohja ja muut yhtiön talouteen liittyvät asiat siten, että yhtiö voi taseellaan ja saamallaan kassavirralla selvitä sille kuuluvista veloista ja velvoitteista. Mallinnus toimii myös apuna vuokratasoa koskevissa neuvotteluissa hyvinvointialueen kanssa.

## Liitteet

<!-- image -->

Sotepe-toimitilojen siirtoa koskeva varainsiirtovapaus mahdollistaa siirrot yhtiöön 1.1.2024 ilman veroseuraamuksia laissa säädettyjen kriteerien täyttyessä.

Kiinteistöjen siirto jo toimivaan yhtiöön olisi kustannustehokkaampaa kuin se, että perustetaan kokonaan uusi yhtiö, johon sotepe-kiinteistöt siirretään. Lapuan kaupunki omistaa Lapuan Kotiasunnot Oy:n 100-prosenttisesti. Lapuan kaupungille olisi tämänhetkisen tiedon mukaan tarkoituksenmukaisinta siirtää yhtiöittämistä vaativat sotepe-kiinteistöt Lapuan Kotiasunnot Oy:lle. Ennen lopullisten päätösten tekemistä on kuitenkin selvitettävä se, mitä kiinteistöjä hyvinvointialue haluaisi vuokrata vuoden 2026 alusta lukien. Lisäksi hyvinvointialueen kanssa tulee neuvotella vuokrataso, jolla yhtiö selviää sille kuuluvista veloista ja velvoitteista ja joka vastaa markkinahinnoittelua. Vuokraneuvottelut tulisi käynnistää pikaisesti.

Aikataulusta johtuen on perusteltua, että Lapuan kaupunki ja Lapuan Kotiasunnot Oy solmii ensin aiesopimuksen, jossa sopijapuolet sopivat Lapuan kaupungin sote- ja pela-kiinteistöjen yhtiöittämisen valmistelusta tavoitteenaan siirtää vuoden 2026 alusta hyvinvointialueelle vuokrattavat sote- ja pela-kiinteistöt Lapuan Kotiasunnot Oy: lle erikseen myöhemmin sovittavin ehdoin. Aiesopimuksen tarkoituksena on mahdollistaa sote- ja pela-kiinteistöjen yhtiöittämisen tarkempi suunnittelu, vuokraneuvottelujen aloittaminen hyvinvointialueen kanssa ja suunnitelmien perusteella tehtävät päätökset. Aiesopimus on voimassa, kunnes sopimuksessa mainitut valmistelutehtävät on saatettu loppuun ja sopijapuolet ovat tehneet tarvittavat päätökset koskien sote- ja pela-kiinteistöjen yhtiöittämisestä. Kumpikin sopijapuoli voi ennen varsinaisen päätöksen tekemistä vetäytyä yhtiöittämisestä toisen sopijapuolen kanssa.

Kun sopimuksessa mainitut valmistelutehtävät on saatettu loppuun, tuodaan esitys sote- ja pela-kiinteistöjen yhtiöittämisestä ehtoineen kaupunginhallituksen ja valtuuston käsittelyyn.

Liitteenä on aiesopimuksen luonnos.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää esittää kaupunginvaltuustolle, että se

1.       hyväksyy liitteenä olevan sote- ja pela-kiinteistöjen yhtiöittämistä koskevan aiesopimuksen.
2.       valtuuttaa Lapuan Kotiasunnot Oy:n toimitusjohtajan käynnistämään neuvottelut Etelä-Pohjanmaan hyvinvointialueen kanssa Lapuan sote-ja pelakiinteistöjen vuokraamisesta hyvinvointialueelle vuoden 2026 alusta lukien.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

<!-- image -->

## Lapuan kaupunki

## Kaupunginhallitus

## Esteellisyys

Esteellisenä (yhteisöjäävi) kokouksesta poistui tämän asian käsittelyn ja päätöksenteon ajaksi klo 17.03 - 17.14 kaupunginhallituksen puheenjohtaja Kai Pöntinen. Kaupunginhallituksen puheenjohtajana tämän pykälän käsittelyn ja päätöksenteon ajan toimi kaupunginhallituksen 1.varapuheenjohtaja Pekka Kivisaari.

## Kaupunginvaltuusto, 10.06.2024, § 49

Liitteet

<!-- image -->

- 1 Aiesopimus Lapuan sotepe kiinteistöjen vuokrasopimusten yhtiöittämisen valmistelusta.doc

## Ehdotus

Kaupunginhallitus ehdottaa kaupunginvaltuustolle, että se

1.       hyväksyy liitteenä olevan sote- ja pela-kiinteistöjen yhtiöittämistä koskevan aiesopimuksen.
2.       valtuuttaa Lapuan Kotiasunnot Oy:n toimitusjohtajan käynnistämään neuvottelut Etelä-Pohjanmaan hyvinvointialueen kanssa Lapuan sote-ja pelakiinteistöjen vuokraamisesta hyvinvointialueelle vuoden 2026 alusta lukien.

## Päätös

Kaupunginjohtaja alusti asiaa. Kaupunginvaltuusto hyväksyi kaupunginhallituksen ehdotuksen.

## Kaupunginhallitus, 07.04.2025, § 125

Valmistelija / lisätiedot:

Satu Kankare, Kaupunginjohtaja, satu.kankare@lapua.fi

Lapuan kaupungin ja Etelä-Pohjanmaan hyvinvointialueen väliset vuokrasopimukset on tehty määräaikaisina siten, että vuokra-aika on alkanut 1.1.2023 ja se päättyy 31.12.2025, ellei Etelä-Pohjanmaan hyvinvointialue ole sosiaali- ja terveydenhuoltoa ja pelastustoimea koskevan uudistuksen toimeenpanosta ja sitä koskevasta lainsäädännöstä annetun lain (616/2021) 22 §:n 2 momentin mukaisesti ilmoittanut Lapuan kaupungille pidentävänsä vuokra-aikaa vuodella, jolloin vuokrasopimus päättyisi 31.12.2026.

Lapuan kaupunginvaltuusto on 10.6.2024 päättänyt valtuuttaa Lapuan Kotiasunnot Oy: n toimitusjohtajan käynnistämään neuvottelut Etelä-Pohjanmaan hyvinvointialueen kanssa sote- ja pela-kiinteistöjen vuokraamisesta hyvinvointialueelle vuoden 2026 alusta lukien. Lapuan kaupunginhallitus on päättänyt, että Lapuan kaupunki ja Lapuan Kotiasunnot Oy solmivat aiesopimuksen, jossa sopijapuolet sopivat Lapuan kaupungin

<!-- image -->

sote- ja pela- kiinteistöjen yhtiöittämisen valmistelusta tavoitteenaan siirtää vuoden 2026 alusta hyvinvointialueelle vuokrattavat sote- ja pela- kiinteistöt Lapuan Kotiasunnot Oy:lle erikseen myöhemmin sovittavin ehdoin. Aiesopimuksen suunnittelu, vuokraneuvottelujen aloittaminen hyvinvointialueen kanssa ja suunnitelmien perusteella tehtävät päätökset. Aiesopimus on voimassa, kunnes sopimuksessa mainitut valmistelutehtävät on saatettu loppuun ja sopijapuolet ovat tehneet tarvittavat päätökset koskien sote- ja pela- kiinteistöjen yhtiöittämisestä.

tarkoituksena on ollut mahdollistaa sote- ja pela- kiinteistöjen yhtiöittämisen tarkempi Etelä-Pohjanmaan hyvinvointialueen kanssa järjestettiin toimitilakeskustelu 19.12.2024. Kokoukseen osallistuivat Lapuan Kotiasunnot Oy:n toimitusjohtaja, kaupunginjohtaja, tekninen johtaja ja kiinteistömestari sekä Etelä-Pohjanmaan hyvinvointialueelta tukipalvelujohtaja, kiinteistöpäällikkö, vastaava isännöitsijä ja projektipäällikkö. Kokouksessa sovittiin, että Etelä-Pohjanmaan hyvinvointialue lähettää vuokrasopimusluonnoksen ja vastuujakotaulukon kommentoitavaksi keväällä. Kokouksessa esitettiin alustava palvelukokonaisuus Lapuan toimintoihin liittyen, mutta tiedossa ei vielä ollut sitä, mitkä kiinteistöt hyvinvointialue haluaisi vuokrata 1.1.2026 alkaen. Etelä-Pohjanmaan hyvinvointialue lähetti tammikuun lopulla kommentoitavaksi vuokrasopimusluonnoksen ja vastuujakotaulukon, joihin he pyysivät kommentteja maaliskuun loppuun mennessä. Vuokrasopimusluonnoksen pääperiaatteena oli toistaiseksi voimassa oleva vuokrasopimus, jonka irtisanomisaika on 12 kk molemmin puolin. Lisäksi vuokrasopimuksen perusperiaate oli todellisiin kustannuksiin perustuva pääoma- ja ylläpitovuokra. Kuntalain 126 §:n mukaan kunnan hoitaessa 7 §:ssä tarkoitettua tehtävää kilpailutilanteessa markkinoilla sen on annettava tehtävä osakeyhtiön hoidettavaksi (yhtiöittämisvelvollisuus). Sotepe-voimaanpanolain siirtymäaika päättyy vuoden 2025 lopussa, jolloin vuokraustoiminta tulisi yhtiöittää. Etelä-Pohjanmaan hyvinvointialueen esittämä vuokrasopimusmalli johtaa käytännössä esitetyllä vuokrasopimusmallilla siihen, ettei vastaanottava osakeyhtiö ole elinkelpoinen eli yhtiö ei voi saamallaan kassavirralla selvitä sille kuuluvista veloista ja velvoitteista, eikä se myöskään tuottaisi omistajalle voittoa vaan tappiota. Lapuan Kotiasunnot Oy:n toimitusjohtaja ja kaupunginjohtaja esittivät vastauksena Etelä-Pohjanmaan hyvinvointialueelle pyynnön siitä, että osapuolet käynnistävät viipymättä vuokrasopimusneuvottelut, joiden avulla löydettäisiin molempia osapuolia tyydyttävä ratkaisu, jotta kuntalain 126 §:n mukainen yhtiöittämisvelvollisuus voitaisiin toteuttaa. Ehdotus Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää merkitä tilannekatsauksen tiedokseen.

<!-- image -->

## Lapuan kaupunki

Kaupunginhallitus

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

Puhenjohtajana toimi tämän asian käsittelyn ja päätöksenteon aikana kaupunginhallituksen 1. varapuheenjohtaja Pekka Kivisaari.

## Esteellisyys

Esteellisenä (yhteisöjäävi) kokouksesta poistui tämän asian käsittelyn ja päätöksenteon ajaksi klo 17.11 - 17.33 kaupunginhallituksen puheenjohtaja Kai Pöntinen ja kaupunginhallituksen jäsen Riitta Kangasluoma.

<!-- image -->

## § 126

## Kaupungin henkilöstön kesälomien keskittäminen vuonna 2025 / ajalle 30.6.2025 - 3.8.2025

LAPDno-2025-446

Vuosilomalain (162/2005) mukaan työnantaja määrää työntekijöiden vuosiloman ajankohdan työntekijöitä kuultuaan. Lapuan kaupunki on keskittänyt henkilöstönsä lomat yleensä heinäkuulle, koska palvelujen tarve suosituimpana loma-ajankohtana on vähäisempää. Aikaisempien vuosien kokemuksesta myös tänä vuonna lomat on tarkoituksenmukaista keskittää juhannuksen ja heinäkuun lopun väliselle ajalle (viikoille 27-31).

Toimialojen johtajat huolehtivat, että kussakin työpisteessä on tarpeellinen päivystys lomakauden aikana ja kuntalaiset voivat hoitaa asiansa paikalla olevien viran- ja toimenhaltijoiden avulla.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää, että kaupungin henkilöstön lomat pidetään kesällä 2025 pääsääntöisesti ajalla 30.6.2025 - 3.8.2025. Vuosilomia on pidettävä ko. aikana siltä osin kuin se toiminnallisesti on mahdollista.

Palvelupisteisiin ja toimistoihin on järjestettävä tarpeellinen päivystys lomakauden ajaksi. Kaupungin asukkaille tiedotetaan verkkosivuilla palveluiden saatavuudesta henkilökunnan vuosilomien aikana.

## Päätös

Kaupunginhallitus hyväksyi kaupunginjohtajan ehdotuksen.

Lapuan kaupunki Kaupunginhallitus

<!-- image -->

<!-- image -->

## Lapuan kaupunki

## Kaupunginhallitus

## Henkilöstöjaosto, § 17,11.03.2025 Kaupunginhallitus, § 127, 07.04.2025

§ 127

## Työterveyshuollon toimintasuunnitelma 2025

LAPDno-2025-292

## Henkilöstöjaosto, 11.03.2025, § 17

Valmistelijat / lisätiedot:

Päivi Luhtala-Sipilä, henkilöstöpäällikkö, paivi.luhtala-sipila@lapua.fi

1 Älä käytä / Lapuan kaupungin toimintasuunnitelma 2025

Työterveyshuollon toimintasuunnitelma tarkistetaan vuosittain. Seinäjoen Työterveyden kanssa on pidetty toimintasuunnitelmaa koskeva kokous 16.1.2025, kokoukseen oli kutsuttu myös työsuojeluvaltuutetut.

Edelliseen toimintasuunnitelmaan tehtiin lähinnä tarkistusluontoisia asioita, periaatteellisia muutoksia edellisiin toimintasuunnitelmiin ei ole. Työterveyshuolto kattaa lakisääteisen työterveyshuollon sekä sairaanhoitopalvelut. Sairaanhoitopalvelujen osalta rajoitukset on esitetty toimintasuunnitelmassa.

Työpaikkaselvitykset on tarkoitus toteuttaa työpaikoittain viiden vuoden välein. Vuoden 2025 osalta työpaikkakäyntien kohteena ovat Männikön koulu, Kauhajärven koulu, Lapuan yläkoulu, Lapuan lukio, Nuorisotalo (nuorisopalvelut), Poutuntie 8 sekä Komentokeskus.

## Ehdotus

Esittelijä: Päivi Luhtala-Sipilä, henkilöstöpäällikkö

## Henkilöstöpäällikön ehdotus:

Henkilöstöjaosto hyväksyy liitteen mukaisen työterveyden toimintasuunnitelman vuodelle 2025.

## Päätös

Henkilöstöjaosto hyväksyi liitteen mukaisen työterveyden toimintasuunnitelman vuodelle 2025.

## Liitteet

<!-- image -->

<!-- image -->

<!-- image -->

## Lapuan kaupunki

Kaupunginhallitus

Päivi Luhtala-Sipilä, henkilöstöpäällikkö, paivi.luhtala-sipila@lapua.fi

1 Lapuan kaupungin toimintasuunnitelma 2025

Edellinen työterveyshuollon toimintasuunnitelma on ollut voimassa 2020-2024, jolloin vuosittaiset tarkistukset on hyväksytty henkilöstöjaostossa.

Nyt uusi toimintasuunnitelma koskee vuotta 2025 ja se tulee käsitellä kaupunginhallituksessa.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää hyväksyä liitteen mukaisen työterveyshuollon toimintasuunnitelman ajalle 1.1.-31.12.2025.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Esteellisyys

Esteellisenä (yhteisöjäävi) kokouksesta poistui tämän asian käsittelyn ja päätöksenteon ajaksi klo 17.34 - 17.39 kaupunginhallituksen jäsen Sari Oja-Lipasti.

## Liitteet

<!-- image -->

## § 128

## Invest Lapua Oy:n yhtiökokous 23.4.2025

LAPDno-2025-473

Valmistelija / lisätiedot:

Minna Kangasluoma, Hallintopäällikkö, minna.kangasluoma@lapua.fi

Invest Lapua Oy:n varsinainen yhtiökokous pidetään 23.4.2025 Invest Lapua Oy:n tiloissa Poutuntie 8, ovi D.

Kaupunginhallitus on 22.5.2023 § 176 valinnut Invest Lapua Oy:n yhtiökokousedustajaksi ajalle 1.6.2023 - 31.5.2025 Kai Pöntisen. Kaupunginhallitus ohjeistaa yhtiökokousedustajaa kokousta varten.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

1. merkitä yhtiökokouksen ajankohdan tiedokseen.
2. antaa ohjeistuksen yhtiökokousedustajalle.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Esteellisyys

Esteellisenä (yhteisöjäävi) kokouksesta poistui tämän asian käsittelyn ja päätöksenteon ajaksi klo 17.40 - 17.48 kaupunginhallituksen jäsenet Pekka Hella ja Jenni Huttunen.

<!-- image -->

<!-- image -->

## § 129

## Kuntien Tiera Oy:n varsinainen yhtiökokous 29.4.2025

LAPDno-2024-273

Valmistelija / lisätiedot:

Minna Kangasluoma, Hallintopäällikkö, minna.kangasluoma@lapua.fi

Kuntien Tiera Oy:n varsinainen yhtiökokous pidetään 29.4.2025 klo 9.00-12.00 Teamsetäkokouksena.

Kaupunginhallitus on 22.5.2023 § 176 valinnut yhtiökokousedustajaksi talouspäällikön ajalle 1.6.2023 - 31.5.2025.

Kaupunginhallitus ohjeistaa yhtiökokousedustajaa yhtiökokousta varten.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

1. merkitä yhtiökokouksen ajankohdan tiedokseen
2. antaa ohjeistuksen yhtiökokousedustajalle.

## Päätös

Kaupunginjohtaja alusti asiaa. Kaupunginhallitus hyväksyi kaupunginjohtajan ehdotuksen keskustelun jälkeen.

## Lapuan kaupunki

## Kaupunginhallitus

<!-- image -->

<!-- image -->

## § 130

## Lakeuden Etappi Oy:n yhtiökokous 21.5.2025

LAPDno-2024-304

Valmistelija / lisätiedot:

Minna Kangasluoma, Hallintopäällikkö, minna.kangasluoma@lapua.fi

Lakeuden Etappi Oy:n varsinainen yhtiökokous pidetään 21.5.2025 klo 10.00 Lakeuden Etapin RE-pisteellä, kokoustila Hubi osoitteessa Laulateentie 111, Seinäjoki Valitaan Lakeuden Etappi Oy:n yhtiökokousedustaja. Kaupunginhallitus ohjeistaa yhtiökokousedustajaa kokousta varten.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus päättää

1. merkitä yhtiökokouksen ajankohdan tiedokseen.
2. valita yhtiökokousedustajan.
3. antaa ohjeistuksen yhtiökokousedustajalle.

## Päätös

Kaupunginjohtaja alusti asiaa. Yhtiökokousedustajaksi Lakeuden Etappi Oy:n varsinaiseen yhtiökokoukseen osallistuu Lapuan kaupunginhallituksen jäsen RitvaLeena Heikkinen.

Kaupunginhallitus hyväksyi kaupunginjohtajan ehdotuksen keskustelun jälkeen.

## Lapuan kaupunki

Kaupunginhallitus

<!-- image -->

<!-- image -->

## § 131

## Hallinnon toimialan viranhaltijoiden päätökset

Valmistelija / lisätiedot:

Päivi Luhtala-Sipilä, henkilöstöpäällikkö, paivi.luhtala-sipila@lapua.fi

## Hallinnon toimiala

Lapuan kaupungin hallintosäännön liitteessä 1 ratkaisuvaltaa on delegoitu seuraaville hallinnon toimialan viranhaltijoille:

-   hallintopäällikkö
-   talouspäällikkö
-   henkilöstöpäällikkö
-   tietohallintopäällikkö

Hallintosäännön 5 luvun 31 §:n (ottokelpoisen päätöksen ilmoittaminen) mukaan kaupunginhallituksen alaisen toimielimen sekä viranhaltijan on ilmoitettava kaupunginhallitukselle tekemistään ottokelpoisista päätöksistä lukuun ottamatta sellaisia asioita tai asiaryhmiä, joista kaupunginhallitus on päättänyt, ettei se käytä otto-oikeuttaan.

Hallintosäännön 5 luvun 31 §:n mukainen ilmoitus hallinnon toimialan viranhaltijoiden päätöksistä ajalta  14.3.2025 - 3.4.2025.

-   Henkilöstöpäällikön viranhaltijapäätös 31.3.2025 § 2 / Työaikamuodon muuttaminen / mittauspalvelut

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus ei ota edellä mainittuja viranhaltijoiden päätöksiä  ajalta 14.3.2025 3.4.2025 kaupunginhallituksen käsiteltäväksi.

## Päätös

Kaupunginhallitus hyväksyi kaupunginjohtajan ehdotuksen.

## Lapuan kaupunki

## Kaupunginhallitus

<!-- image -->

<!-- image -->

## § 132

## Lautakuntien ja toimikuntien esityslistat/pöytäkirjat

LAPDno-2025-40

## Lapuan kaupungin lautakuntien ja toimikuntien esityslistat:

1. -

Lapuan kaupungin hallintosäännön 5 luvun 31 §:n mukainen ilmoitus (ottokelpoisen päätöksen ilmoittaminen) seuraavien lautakuntien ja toimikuntien pöytäkirjojen päätöksistä:

1. Sivistyslautakunta 25.3.2025 kokouksen pöytäkirja.

Muiden lautakuntien ja toimikuntien esityslistat ja pöytäkirjat:

1. Henkilöstöjaoston 10.4.2025 kokouksen esityslista.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee esityslistat ja pöytäkirjat tiedokseen.

## Päätös

Kaupunginhallitus merkitsi pöytäkirjat ja esityslistat tiedokseen.

<!-- image -->

<!-- image -->

## § 133

## Kuntayhtymien ja hyvinvointialueen pöytäkirjat/esityslistat

Seuraavat kuntayhtymät ja hyvinvointialue ovat lähettäneet jäljennöksen hallituksensa /-valtuustonsa pöytäkirjasta/esityslistasta:

1.  Etelä-Pohjanmaan maakuntahallitus 17.3.2025 kokouksen pöytäkirja.
2.  Etelä-Pohjanmaan hyvinvointialueen aluehallitus 25.3.2025 kokouksen pöytäkirja.
3.  Etelä-Pohjanmaan hyvinvointialueen aluehallitus 31.3.2025 kokouksen pöytäkirja.
4.  Etelä-Pohjanmaan hyvinvointialueen aluevaltuusto 31.3.2025 kokouksen pöytäkirja.

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee pöytäkirjat ja esityslistat tiedokseen.

## Päätös

Kaupunginhallitus merkitsi pöytäkirjat ja esityslistat tiedokseen keskustelun jälkeen.

<!-- image -->

<!-- image -->

## § 134

## Ilmoitusasiat

Kaupunginhallituksen tiedoksi esitetään seuraavaa:

## Muut tiedoksi annettavat asiat:

- .   Ympäristöterveydenhuollon yhteistoimintajaoston pöytäkirja 18.3.2025.
-   Etelä-Pohjanmaan käräjäoikeus on 13.3.2025 antanut päätöksen, jolla se on hylännyt Virkataloo Oy:n tekemän kanteen koskien sopimukseen perustuvaa vahingonkorvausta. Virkataloo Oy velvoitetaan korvaamaan Lapuan kaupungin oikeudenkäyntikulut 13.433,15 euroa korkolain 4 §:n 1 momentin mukaisine viivästyskorkoineen kuukauden kuluttua tuomion julistamispäivästä lukien. Virkataloo Oy on ilmoittanut tyytymättömyyttä koko tuomioon. Valituksen määräaika on 14.4.2025.
-  Korkein hallinto-oikeus on hylännyt Nurkkakivi ry:n asemakaavaa koskevan valituslupahakemuksen.

## Suomen Kuntaliiton ja Kunta- ja hyvinvointialuetyönantajat KT:n yleiskirjeet:

-   KT:n yleiskirje 8/2025 Täydentäviä soveltamisohjeita OVTES osio B liite 2 määräyksien 7 §-9 § muutoksien tulkintaan 1.8.2025 lukien KT:n yleiskirjeet ovat luettavissa osoitteessa www.kt.fi

## Ehdotus

Esittelijä: Satu Kankare, Kaupunginjohtaja

## Kaupunginjohtajan ehdotus:

Kaupunginhallitus merkitsee edellä mainitut tiedokseen.

## Päätös

Kaupunginjohtaja alusti asiaa. Kaupunginhallitus merkitsi edellä mainitut ilmoitusasiat tiedokseen.

## Lapuan kaupunki

## Kaupunginhallitus

<!-- image -->

<!-- image -->

## Lapuan kaupunki

Kaupunginhallitus

## § 135

## Muut asiat

1.  Edustukset

## Päätös

1.  Edustukset
- Ei edustuksia
2. Seuraava kokous
- Päätettiin, että seuraava kaupunginhallituksen kokous pidetään 28.4.2025 klo 17, eikä aiemmin sovittua kaupunginhallituksen kokousta 22.4.2025 pidetä.

<!-- image -->

<!-- image -->

## Lapuan kaupunki

Kaupunginhallitus

## Muutoksenhakukielto

§121, §122, §123, §125, §126, §127, §128, §129, §130, §131, §132, §133, §134, §135

## Muutoksenhakukielto

## Oikaisuvaatimus- ja valituskielto

- Tähän päätökseen, joka koskee vain valmistelua ja täytäntöönpanoa, ei saa hakea muutosta. (Kuntalaki 136 §)
- Tähän päätökseen, joka koskee hankintaoikaisua, ei saa hakea muutosta. (Hankintalaki 135 §)
- Tähän päätökseen, jolla on päätetty olla käyttämättä etuosto-oikeutta, ei saa hakea muutosta. (Etuostolaki 22 § 3 mom.)
- Tähän oikaisuvaatimuksen johdosta annettuun päätökseen, joka koskee verotusta, ei saa hakea muutosta (Veronkantolain 51 §:n 1 mom. ja 50 §:n 7 mom.)

<!-- image -->

<!-- image -->

## Lapuan kaupunki

## Kaupunginhallitus

## Oikaisuvaatimus

§124

## Oikaisuvaatimusohje

## Muutoksenhakuohje Oikaisuvaatimus

Jos olet tyytymätön päätökseen, voit vaatia siihen oikaisua Lapuan kaupunginhallitukselta eli tehdä siitä oikaisuvaatimuksen.

Lapuan kaupunginhallituksen yhteystiedot: Lapuan kaupunginhallitus Käynti- ja postiosoite: Valtuustontie 8, 62100 Lapua Puhelin: 06 438 4111 (vaihde) sähköposti: kirjaamo@lapua.fi

Oikaisuvaatimuksen voi tehdä sekä tarkoituksenmukaisuus- että laillisuusperusteella, eli jos katsot päätöksen olevan epätarkoituksenmukainen tai että

-         päätös on syntynyt virheellisessä järjestyksessä
-         päätöksen tehnyt viranomainen on ylittänyt toimivaltansa
-         tai päätös on muuten lainvastainen.

Voit tehdä oikaisuvaatimuksen, jos olet kunnan jäsen. Asianosaisena voit tehdä oikaisuvaatimuksen kunnan jäsenyydestä riippumatta, jos päätös kohdistuu sinuun tai se vaikuttaa välittömästi oikeuksiisi, velvollisuuksiisi tai etuihisi.

## Oikaisuvaatimuksen toimittaminen

Toimita oikaisuvaatimus 14 päivän kuluessa päätöksen tiedoksisaannista. Tiedoksisaantipäivää ei lueta oikaisuvaatimusaikaan. Oikaisuvaatimus on tehtävä viimeistään määräajan viimeisenä päivänä. Myöhässä tullutta oikaisuvaatimusta ei tutkita.

Kunnan jäsenen katsotaan saaneen tiedon päätöksestä seitsemän päivän kuluttua siitä, kun pöytäkirja on nähtävänä Lapuan kaupungin internet-sivulla.

Asianosaisen katsotaan saaneen tiedon päätöksestä, jollei muuta näytetä, seitsemän (7) päivän kuluttua kirjeen lähettämisestä, kolmen (3) päivän kuluttua sähköisen viestin lähettämisestä tai saantitodistuksen osoittamana aikana/erilliseen tiedoksiantotodistukseen merkittynä aikana.

Voit toimittaa oikaisuvaatimuksen sähköpostilla, postittamalla, tuomalla sen Lapuan kaupungintalon seinässä olevaan postilaatikkoon tai henkilökohtaisesti Lapuan kaupungintalon kirjaamoon. Oikaisuvaatimusasiakirjat on toimitettava oikaisuvaatimusviranomaiselle viimeistään oikaisuvaatimusajan viimeisenä päivänä ennen viraston aukioloajan päättymistä.

<!-- image -->

<!-- image -->

Lapuan kaupunki

Kaupunginhallitus

Pöytäkirja

07.04.2025

Jos viimeinen palautuspäivä osuu viikonlopulle tai pyhäpäiväksi, voit toimittaa oikaisuvaatimuksen vielä seuraavana arkipäivänä.

Tee oikaisuvaatimus kirjallisena ja kerro siinä mitä muutoksia haluat päätökseen ja millä perusteella. Jos sinulla on vaatimustasi tukevia asiakirjoja, liitä ne oikaisuvaatimukseen mukaan. Lopuksi ilmoita yhteystietosi ja kotikuntasi ja allekirjoita oikaisuvaatimus. Sähköistä asiakirjaa ei tarvitse allekirjoittaa, mutta siitä on käytävä ilmi lähettäjän tiedot. Jos käytät laillista edustajaa, oikaisuvaatimuksessa tulee olla myös edustajan vastaavat tiedot.

Oikaisuvaatimus toimitetaan aina omalla vastuulla.